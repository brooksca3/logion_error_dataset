[
    {
        "Single Index": 164,
        "Text": "Οὐκ ἐπιδοιάζει δὲ πρὸς τὴν ἱκετείαν , οὐδ´ οἷον ἐπιθρηνεῖ πρὸς τὴν δέησιν , ἀλλ´ ἠρέμα τὰς χεῖρας ἐκτείνουσα , ὡς αὐτόθεν ληψομένη τὴν χάριν , θαρρεῖ τὴν εὐχήν . Αἱ δὲ τῶν ὀμμάτων βολαί , ἁπανταχῇ τὸ θαυμάσιον · μερίζεται γὰρ οὐρανῷ καὶ γῇ , ἵν´ ἄμφω ἔχῃ , ᾧ τε πρόσεισι , καὶ ὑπὲρ ὧν τοῦτο πεποίηται . Τοῦτο γοῦν τὴν πρώτην ἰδών , ἥρπασα · τὸ δὲ λοιπὸν πλῆξαν τοὺς ὀφθαλμούς , ὑπερβέβηκεν . Ἐντεῦθεν οὖν εὐδαίμων ἡ μονὴ τῶν Καθαρῶν , ἢ τῇ Ἐδὲμ ἡ ξύμπασα γῆ . Κύνα σέ τινες τοῦ κοινοῦ φασιν , οὐκ ἀπεικότως που καταστοχαζόμενοι · κύων γὰρ ὄντως ἦσθα Ἀρραβικός , καὶ κύων τὴν ἀναισχυντίαν , οὐ τὴν παρρησίαν , καὶ τὸ γαστρίμαργον , οὐ τὸ ἐφίμερον , καὶ τὴν ὑλακήν , οὐ τὴν φυλακήν , καὶ μὴ δάκνειν μὲν εἰδὼς τοὺς αὐτόχρημα λύκους κατὰ σέ , κατεσθίειν δὲ τὰ πρόβατα · καὶ γὰρ οὐ τοσοῦτον εἴργασαι τοὺς κακοσχόλους δεινόν , ὅσον τοὺς τὸν βίον σεμνὸν ἕλκοντας καὶ ἀπράγμονα . Ἀλλ´ ἐξεύρηταί τις μηχανή , κύον , δι´ ἧς παύσῃ τοὺς ἀτυχεῖς λαθροδηκτῶν . Φασὶν οἱ πάλαι σοφοὶ κυνῶν τοὺς τῶν προβάτων γευομένους ἐξ αὐτῆς κατακόπτειν καὶ ἀναιρεῖν , ὥστε οὐκ ἂν φθάνοις κατακοπτόμενος καὶ ἀπωλείᾳ παραδιδόμενος · δεῖ γὰρ οὕτως , ἤπερ βιοῦντα , ἐπηρκέναι τὸ κέντρον , καὶ τρέφειν τὸν ἰὸν κατὰ τοὺς σκορπίους ἢ τοὺς κεράστας ἄττειν τε καὶ σφαδάζειν , ὃν δὴ πλήξειας , καὶ ᾧ τὸν ἰὸν ἐξεμέσειας . Ἀλλὰ σὲ ἡ πρόνοια κακὸν κακῶς θᾶττον ἐκτρίψειεν , ὡς μὴ καθά τις λύμη μεταδῷς τοῖς παρατυγχάνουσι τοῦ δεινοῦ · ἐν ἐγκλήμασι γὰρ καὶ χαλεπαῖς αἰτίαις καὶ συμφοραῖς ἀνιάτοις βούλει πάντας ἐτάζεσθαι . Διὰ ταῦτά σε δεῖ , ὡσεί τινα ὄφιν ὀλέθριον ἢ φαλάγγιον ἰοβόλον , προσαράσσεσθαι τῇ πέτρᾳ καὶ προσκροτεῖσθαι , μή πως δήξῃς τινὰ καὶ αὖον εὐθέως ἀποφήνῃς καὶ ἄναυδον . Βαθεῖ με τῷ κάρῳ τῆς ἀθυμίας , καὶ ὡς ὑπὸ μανδραγόρᾳ καθεύδοντα , διύπνισας σύ , τῷ θελκτηρίῳ σου τῶν ἰύγγων μᾶλλον καταγοητεύσας καὶ καταθέλξας , ἢ τοὺς τῷ νησιώτῃ κατὰ τὴν πλάνην ἐφεπομένους ὁ θρυλλούμενος τῷ μύθῳ λωτός . Ἀλλὰ δραστικωτέρας εἴης ἡμῖν τὰς Σειρῆνας ἐπιδαψιλεύων τῶν λόγων σου , καὶ γραφίδι χαράττοιο καὶ μέλανι , καὶ ἔναυλον ἔχοιμεν τὴν συνῳδίαν αὐτῶν , ἀλλὰ μὴ ἀφιπταμένην , ἢ καὶ εἰς ἀέρα χεομένην .",
        "Label": "BAD."
    },
    {
        "Single Index": 247,
        "Text": "Σὺ μὲν γὰρ ὁ θειότατός μοι δεσπότης , τῆς παιδεύσεως μισθοὺς ὥσπερ ἀποδιδούς , τοῦ τηνικαῦτα ἀργοῦντος παιδευτηρίου προέστησας , ἵνα καὶ οὓς ἐνεπορευσάμην λόγους πρὸς τοὺς βουλομένους διαβιβάσαιμι , καὶ τὰ παρ´ ἐκείνων ἀγώγιμα ἀντιλάβοιμι . Τὸ δέ μοι γέγονεν εἰς βραχὺ ἢ οὐδὲν ὄφελος · λογοπραγεῖν γὰρ μὴ μεμαθηκώς , κενὴν τὴν ἐμπορίαν ποιοῦμαι . Τὸ δέ μοι βαρύτατον : ὅτι μοι καὶ τὸ πατρῷον ἔδαφος πόρρω ποι κείμενον τῆς σχολῆς , τῆς καθ´ ἡμέραν ταλαιπωρίας αἴτιον γίνεται · ἀνάγκη γάρ με βαδίζειν ὁσημέραι χαλεπὴν ὁδὸν ἀργαλέην τε , συντρίβειν τε καὶ συντρίβεσθαι , καὶ τὴν ἀγορὰν κατατρίβειν , εἰθισμένον ἐν οἰκίσκῳ πάλαι καθῆσθαι καὶ προσανέχειν βιβλίοις . Εἶτά με ἠρώτησας ὁ ἐμὸς δεσπότης καὶ κηδεμὼν οὗ τινος ἕνεκα ἐσκυθρώπακά τε καὶ κατωχρίακα ; Ἐρῶ οὖν νῦν , τότε μὴ τολμήσας ποιήσασθαι τὴν ἀπόκρισιν , ὅτι μηδέν μοι θυμῆρες προσγίνεται , ὅτι μοι πᾶσα θύρα προνοίας ἀποκέκλεισται , καὶ στενά μοι πάντα τὰ τοῦ βίου προσγέγονεν . Ἀλλ´ οἴκτειρον , ἀλλ´ ἐλέησον , ἀλλ´ ἰάτρευσον , ἀλλ´ ἀνακάλεσαι , ὁ μόνος εἰδὼς τοῖς πάσχουσι συναλγεῖν , καὶ χεῖρα ὀρέγειν , καὶ τὰς τῆς καρδίας ἀλγηδόνας ἰᾶσθαι . Ἔστι τις καὶ παιδευτῶν εἰς μείζονα παιδευτήρια προκοπή · ἔστι κἂν τούτοις πρόοδος καὶ προτίμησις · καὶ τὴν τοῦ λείποντος χώραν ὁ μετ´ ἐκεῖνον ἀναπληροῖ . Ἀπάλλαξόν με τῆς ἐσχάτης διακονίας · τῷ μείζονι βαθμῷ με προσβίβασον · στῆσον ἐπὶ τῆς πέτρας , πολλοῖς πειρατηρίοις κλονούμενον · μυσταγωγόν με τοῦ κορυφαίου δεῖξον χοροῦ , ἵν´ ἐντεῦθεν ῥᾳδία μοι καὶ ἡ πρὸς τὰ κρείττω ἄνοδος γένηται , καὶ τῆς πρὸς τὰ κρείττω φερούσης ὁδοῦ ἐπιτυχὴς ἔσομαι . Πρωτοασηκρῆτις . Τῷ πρωτοασηκρῆτις . Σῴζεις κἀν τούτῳ , πρωτοασηκρῆτις αὐθέντα μου , τὸ πάτριον ἔθος , καὶ ἀρχαιότατον · τὸ γὰρ » φέρε « τοῦτο Ῥωμαίοις ἐστὶ σύνηθες , καὶ ὅταν κρατῶσι τῶν ἄλλων , συνεχῶς τὸ ῥῆμα προσαναφθέγγονται · ἀλλὰ Πέρσαι νικῶντες , ὀξὺ καὶ γυναικῶδες ἐπολολύζουσι . Τὸ μὲν οὖν σὸν πρόδηλόν ἐστι · Πέρσας δέ μοι νόει τὰς μοναζούσας τῆς Σακελλίνης , αἳ δὴ καθ´ ὥραν ἐπανακράζουσαι , τὴν τοῦ σιγιλλίου μοι καίνισιν ἐξ ὑπογύου εἰσπράττουσι . Καὶ νενίκηκα ἂν ταύτας ἔγωγε ( νὴ τὴν σὴν τοῦ αὐθέντου μου κεφαλήν ! ) , εἰ μὴ τὴν κακὴν νίκην ἐδεδοίκειν ἀποίσεσθαι , καὶ τὴν μέλαιναν ὡς ἀληθῶς , οὐχὶ τὴν λευκήν .",
        "Label": "BAD."
    },
    {
        "Single Index": 92,
        "Text": "Ἐντεῦθεν ἕτερος ἀνθ´ ἑτέρου ὁ βασιλεὺς γίνεται , καὶ οὐ μᾶλλον αὐτὸν τὸ γεγονὸς εὔφρανεν , ἢ ἡ τῶν πραγμάτων δεινότης ἠνίασεν · ὕποπτος οὖν εἰς πάντας ὦπτο καὶ σοβαρὸς τὴν ὀφρὺν , τάς τε φρένας ὑποκαθήμενος καὶ τοῖς ἁμαρτάνουσι δύσοργος καὶ βαρύμηνις . Περὶ τῆς τοῦ παρακοιμωμένου Βασιλείου μετακινήσεως τῶν κοινῶν καὶ ἐξορίας . Οὐκ ἔτι οὖν οὐδὲ παραχωρεῖν τῆς τοῦ κοινοῦ διοικήσεως τῷ παρακοιμωμένῳ Βασιλείῳ ἐβούλετο , ἀλλ´ ἤχθητό τε αὐτῷ καὶ παντοδαπὸς ἦν μισῶν καὶ ἀποστρεφόμενος , καὶ οὔτε τὸ γένος , οὔτε τὸ πολλὰ ἐκεῖνον ὑπὲρ τούτου ποιῆσαί τε καὶ παθεῖν , οὔτε ἡ λαμπρότης τοῦ ἀξιώματος , οὔτε ἄλλο τι τῶν ἁπάντων εἷλκεν αὐτὸν εἰς εὐμένειαν , ἀλλὰ δεινὸν ἐποιεῖτο , εἰ βασιλεὺς ὢν καὶ εἰς τὴν φρονοῦσαν ἡλικίαν ἐληλακὼς , παραδιοικεῖν ἀξιοῦται τὰ τῆς βασιλείας πράγματα , ὥσπερ εἴ τις ἕτερος οὐ βασιλείας ἐπειλημμένος , ἀλλὰ παραδυναστεύων ἑτέρῳ καὶ τὰ δευτερεῖα τῆς ἀρχῆς κομιζόμενος . Πολλοῖς δὲ περὶ τούτου κυμαινόμενος λογισμοῖς καὶ πολλὰς λαμβάνων μεταβολὰς καὶ τροπὰς , ἅπαξ ποτὲ τοῦ κρατήσαντος λογισμοῦ γενόμενος , ἀφίστησιν καὶ μεθίστησιν ἀθρόως τῆς διοικήσεως τὸν παρακοιμώμενον , καὶ ταῦτα , οὐ λειότητά τινα τῇ μεταστάσει προμηθευσάμενος , ἀλλὰ τὸν ἄγριον τρόπον καὶ ὃν ἄν τις οὐχ ὑπειλήφει · εἰς γὰρ ναῦν ἐμβιβάσας , ὑπερόριον ἐποιήσατο .",
        "Label": "BAD."
    },
    {
        "Single Index": 356,
        "Text": "Λαμβάνει τὸ ἐσχάτως κινούμενον Α , ὅπερ πέφυκε μὴ ἄλλο κινῆσαι , ἀλλ´ εἶναι μόνον κινούμενον παρὰ τοῦ Β καὶ μὴ κινοῦν ἕτερον , ἵνα δηλαδὴ περάνῃ καὶ ὁρίσῃ τὴν κίνησιν · οὐδὲ γὰρ τὸ Α ἀεὶ κινήσεται , ἀλλά ποτε καὶ στήσεται . Ὡρισμένης τοίνυν οὔσης τῆς κνήσεως τοῦ Α , ἣν κινεῖται παρὰ τοῦ Β , ὡρισμένος ἔστι καὶ ὁ χρόνος , ἐν ᾧ κινεῖται τὸ Α ταύτην τὴν κίνησιν , καὶ οὐκ ἄπειρος , ὁ Κ . Ἀλλ´ ἐν τῷ αὐτῷ καὶ ἑνὶ χρόνῳ τῷ Α καὶ τὸ Β καὶ τὸ Γ καὶ τὸ Δ κινήσεται · ἅμα γὰρ ἡ τούτων ἔστι κίνησις . Καὶ εἰ ἄπειρα ταῦτα , καὶ τὰ τούτων προηγούμενα ἐν τῷ ζητεῖν ἡμᾶς τί καὶ τὸ Δ κινοῦν , καὶ τί πάλιν τὸ ἐκεῖνο κινοῦν , καὶ αὖθις τί τὸ ἐκεῖνο κινοῦν , καί εἰσι ταῦτα ἄπειρα , ἐν ὡρισμένῳ χρόνῳ , τῷ τοῦ Α καὶ τῆς αὐτοῦ κινήσεως , ἄπειρα κινηθήσεται μεγέθη · οὐ γὰρ διαφέρει εἴπερ ἴση πάντων ἡ κίνησις ἢ εἴπερ οὐ πάντων ἴση , ἀλλ´ ἡ μὲν μείζων , ἡ δὲ ἐλάττων . Πάντως γὰρ ἐν τῷ αὐτῷ χρόνῳ ἡ μία ἐκείνη τῶν ἀπείρων κίνησις τελεσθήσεται , τοῦτο δέ , φησίν , ἀδύνατον . Ἔπειτα αὐτὸς ἑαυτῷ ἐνίσταται ὁ φιλόσοφος λέγων , ὡς οὕτως ἂν δόξειε δείκνυσθαι τὸ προκείμενον διὰ τῆς δι´ ἀδυνάτου ταύτης δείξεως · τοῦτο γὰρ λέγει ἐξ ἀρχῆς · ὃ γὰρ ὑπέθετο ἐξ ἀρχῆς , τοῦτο ἦν τὸ μὴ εἰς ἄπειρον προϊέναι τὸ πᾶν τὸ κινούμενον ὑπὸ τοῦ κινουμένου κινεῖσθαι καὶ αὐτοῦ . Οὐ μὴν δείκνυταί γε , φησίν · ἡ γὰρ δι´ ἀδυνάτου δεῖξις τότε ἰσχύει , εἰ ἄτοπόν τι συμβαίνει , ἐνταῦθα δὲ οὐδὲν ἄτοπον συνάγεται · ἐνδέχεται γὰρ ἐν πεπερασμένῳ χρόνῳ κίνησιν ἄπειρον εἶναι ἄλλην καὶ ἄλλην καὶ ἄλλων καὶ ἄλλων πραγμάτων ἀπείρων , εἴ τις ὑπονοήσειε τὰς ἐν τῇδε τῇ ἡμέρᾳ κινήσεις τοῦ κόσμου παντός . Ἀλλὰ κείσθω καὶ τοῦτο καὶ οὕτω γενήσεται τὸ ἀδύνατον , τὸ κινούμενον πρώτως κατὰ τόπον καὶ σωματικὴν κίνησιν ἐξ ἀνάγκης ἅπτεσθαι ἢ συνεχὲς εἶναι τῷ κινοῦντι , ὡς γίνεσθαι τὰς πάσας κινήσεις μίαν καὶ οὐ πολλάς , καθὼς συνέβαινεν ἐπ´ ἄλλοις · καὶ οὐκ ἦν ἀδύνατον . ( Τὸ δὴ ἐνδεχόμενον εἰλήφθω , . . . ) . Ὅτι ἅπτονται καὶ συνέχονται τά τε κινοῦνται καὶ τὰ κινούμενα παρ´ αὐτὴν τὴν σωματικὴν καὶ κατὰ τόπον κίνησιν , ἡ αἴσθησις διδάσκει , φησίν · εἰ γὰρ καὶ ὀϊστοὺς ἀφίεμεν καὶ χωρίζεται ἐκ τοῦ κινοῦντος ἡ ὀϊστός , ἀλλ´ οὖν ἡ τοῦ κινοῦντος δύναμις ἐν ἐκείνῃ ἐστίν , ἡ κινοῦσα ταύτην · καὶ τούτου ὑποτεθέντος μία ἔσται καὶ συνεχὴς ἡ τῶν ἀπείρων ἐκείνων κίνησις ἐν χρόνῳ πεπερασμένῳ .",
        "Label": "BAD."
    },
    {
        "Single Index": 163,
        "Text": "ἴσως γὰρ καὶ τοῦτο αἰνίττεται κατὰ τὸ προοίμιον τῶν Ἀφορισμῶν λέγων ὡς ’ ἐπειδὴ κατὰ τὴν πεῖραν ἰατρικὴ σχεδὸν ἀκατάληπτός ἐστιν — οὔτε γὰρ ὅτε βουλόμεθα τοῖς πάθεσι τῶν ἀνθρώπων ἐντυγχάνουσιν οἱ ἰατροί · τύχῃ γὰρ καὶ τῷ σπανίῳ τῆς γενέσεως δουλεύει ταῦτα — , ἔτι μὴν καὶ ἐπικίνδυνος τῷ ἐν σώματι , ῥευστῷ μὲν διὰ τὴν ὕλην καὶ ἀβεβαίῳ , κεκτημένῳ δὲ καὶ θείαν δύναμιν ψυχικήν , γυμνάζεσθαι τὴν ἰατρικὴν τέχνην καὶ οὐκ ἀψύχῳ καὶ ἀτίμῳ καθάπερ τὰς ἄλλας τέχνας · πρὸς δὲ τούτοις καὶ τὰ πάθη ὑπὸ πολλῶν αἰτίων γεννᾶσθαί τε καὶ αὐξάνεσθαι καὶ διὰ τοῦτο δυσχεραίνειν τὴν πεῖραν ἐν τῷ διακρίνειν τὸ ποιητικὸν αἴτιον · φέρε τῷ λόγῳ ψιλῷ χωρὶς ὑποκειμένης ὕλης ἀσωμάτως πᾶσαν περιλαβὼν ἐν ὀλίγῳ χρόνῳ διδάξω καὶ διὰ τοῦτο καὶ ἐπιστημονικὸν λόγον ποιήσω καὶ τὰς αἰτίας πάσας ὑποθήσομαι σὺν ταῖς διαγνώσεσι πρὸς τὸ σὲ λοιπὸν τῇ πείρᾳ γυμνάζειν τὸν λόγον , τότε δ´ ἄν σοι κατὰ τύχην περιπέσῃ τι πάθος , ἐφαρμόζων τὸν λόγον καὶ γυμνάζων καὶ ἀληθῆ τοῦτον εὑρίσκων . ‘ τὸ δὲ μέγιστον τοῦ ἀνδρὸς ὅτι οἱ παρ´ αὐτοῦ λεγόμενοι Ἀφορισμοὶ οὐχ ἁρμόζουσι μόνῃ ἰατρικῇ ἀλλὰ καὶ κοινῶς παντὶ τῷ βίῳ · νόμοι γάρ εἰσι καθολικοὶ θεσπίζοντες καὶ κανονίζοντες τὰ γινόμενα . ὅταν λέγῃ ’ ἐν τοῖσι γυμναστικοῖσιν ἐπ´ ἄκρον εὐεξίαι σφαλεραί ‘ καὶ ’ πᾶν τὸ πολὺ τῇ φύσει πολέμιον ‘ καὶ ’ ὕπνος ἀγρυπνίη μᾶλλον γιγνόμενα τοῦ μετρίου κακόν ‘ , καθολικὸν δίδωσιν ἡμῖν κανόνα καὶ νόμον ἐπὶ παντὸς πράγματος , ὡς πᾶν μέτρον ἄριστον , καὶ πάλιν ’ τὰ μὴ καθαρὰ σώματα ὅσα ἂν θρέψῃς μᾶλλον βλάψῃς ‘ , ὃ δύναται καὶ περὶ ψυχὴν μεταφέρεσθαι · οὕτω γὰρ ὁ θεῖος Πλάτων ἔφη · ’ τὰς μὴ καθαρὰς ψυχὰς ὅσῳ ἂν παιδεύσῃς μᾶλλον βλάψῃς ‘ · τῆς γὰρ ἀσωμάτου ψυχῆς ἀσώματος τροφὴ παίδευσις . καὶ ἐπὶ ἄλλων δὲ ἀφορισμῶν τὸ εἰρημένον κρίνων εὑρήσεις . ἔχουσι δὲ καὶ τὸ διωρισμένον καὶ τὸ συνεχές , ὃ καὶ αὐτὸ τελείας ἀρετῆς ἐστι σύμβολον · ὡς γὰρ ἐπὶ τῶν γραμμικῶν καὶ ἐπ´ αὐτῶν , εἰ οὕτως ἔτυχεν , ὁ πέμπτος τὸν τέταρτον σαφηνίζει καὶ ὁ τέταρτος τὸν τρίτον καὶ ὁ τρίτος τὸν δεύτερον καὶ ὁ ἐφεξῆς ὡσαύτως , καὶ προβαίνων σαφῶς τοῦτο ποιεῖται τὴν τάξιν φυλάττων τοῦ λόγου καὶ τὸ ἀκόλουθον τῆς αἰτίας ἐπὶ ἡλικιῶν ἢ ὡρῶν καὶ παθῶν καὶ τῶν παραπλησίων . Οἱ ἵπποι ὅταν ἐκφεύγωσιν οὐ κινοῦσι τὰς οὐράς , ἀλλ´ ὅταν γυμνάζωνται , ὅτι ἡ κίνησις τῆς οὐρᾶς διὰ πόνον ἢ διὰ κακίαν τῆς ψυχῆς . συμβαίνει δὲ τοῦτο τοῖς μαλακοῖς · οἱ γὰρ εὐγενεῖς εὐκινήτους καὶ ὀρθὰς ἔχουσιν αὐτάς .",
        "Label": "BAD."
    },
    {
        "Single Index": 114,
        "Text": "Ἀποδοκιμάζει τὸ ἐν χρόνῳ εἶναι λέγειν , διότι ἔστι τι , ὅτε ἔστιν ὁ χρόνος , ὥσπερ οὐδὲ τὸ ἐν κινήσει εἶναι , φησίν , ὅτε ἡ κίνησίς ἐστιν , οὐδὲ τὸ ἐν τόπῳ εἶναι ὅτε ὁ τόπος ἐστίν · εἰ γάρ ἐστι τὸ ἔν τινι τοῦτο τοιοῦτον , πάντα ἐν ὁτῳοῦν ἔσται , οἷον ὅτε ὁ οὐρανός ἐστιν , ἔστι καὶ ἡ κέγχρος · ὥστε μὴ μόνον ἡ κέγχρος ἐν τῷ οὐρανῷ ῥηθήσεται , ἀλλὰ καὶ ὁ οὐρανὸς ἐν τῇ κέγχρῳ . Ἀλλὰ τοῦτο μὲν συμβέβηκε , φησί . Τοῦτο , ποῖον , Ἀριστότελες ; Καὶ ἐπιφέρει λέγων · καὶ τῷ ὄντι ἐν χρόνῳ εἶναί τινα χρόνον ὅτε κἀκεῖνο ἔστι , καὶ τῷ ὄντι ἐν κινήσει συμβέβηκεν εἶναί τινα κίνησιν , ὅτε ἔστιν ἐκεῖνο , ἐκεῖνο δὲ ἀνάγκη ἀκολουθεῖν ( παρενείρας τοῦτο μέσον ) . Ποῖον ἐκεῖνο ; Ἢ πάντως τὸ ἀριθμεῖσθαι τὸ εἶναι αὐτοῦ ἐν χρόνῳ καὶ περιέχεσθαι ὑπὸ χρόνου πᾶν τὸ ἐν γενέσει . Ἐπεὶ δέ ἐστι τὸ ἐν χρόνῳ ὡς ἐν ἀριθμῷ , δῆλον ὅτι περιέχει ὁ χρόνος πάντα τὰ ἐν χρόνῳ , καὶ πλείων ἔσται χρόνος παντὸς χρόνου , οἷον δή τινος πράγματος , ὥσπερ πλείων ἀριθμὸς παντὸς ἀριθμητοῦ πράγματος , ὥσπερ καὶ ὁ τόπος ἐστὶ περιεκτικὸς παντὸς τοῦ ἐν τόπῳ . Λέγει καὶ περὶ ἑτέρων ἰδίων τοῦ χρόνου · πάσχει γάρ , φησίν , ὑπὸ χρόνου καὶ γηράσκει , καὶ κατατήκει καὶ φθείρει ὁ χρόνος , ἀλλ´ οὐ γεννᾶ καὶ αὔξει καὶ εὐθαλῆ ποιεῖ . Καὶ ἐπιλανθάνεται διὰ τὸν χρόνον , φαμέν , ἀλλ´ οὐ μεμάθηκε διὰ τὸν χρόνον · ἀριθμὸς γάρ ἐστιν ὁ χρόνος κινήσεως , ἡ δὲ κίνησις ἐκστατικόν . Καὶ διὰ τοῦτο καὶ ὁ χρόνος φθορᾶς αἴτιος λέγεται καθ´ αὑτό , ἀλλ´ οὐ γενέσεως · ἀρκεῖ γὰρ ὁ χρόνος μόνος ἐπενεγκεῖν τὴν λήθην καὶ τὴν φθοράν , τὴν δὲ μάθησιν καὶ τὴν γένεσιν οὐχ ἱκανός ἐστι μόνος ἐνεργεῖν , χρήζει γὰρ καὶ τοῦ συνεργήσοντος . Ὥστε ἐντεῦθεν φανερόν , ὅτι τὰ ἀεὶ ὄντα οὐκ ἐν χρόνῳ εἰσίν · οὔτε γὰρ φθείρονται οὔτε τὸ εἶναι αὐτῶν ὑπὸ χρόνου μετρεῖται , καὶ ἀπαθῆ εἰσὶ καὶ οὐκ ὄντα ἐν χρόνῳ . β . ( Ἐπεὶ δέ ἐστιν ὁ χρόνος μέτρον κινήσεως . . . ) . Τὴν μὲν κίνησιν ὁ χρόνος καθ´ αὑτὸν μετρήσει , ὅτι μέτρον ἐστὶ κινήσεως , τὴν δὲ ἠρεμίαν κατὰ συμβεβηκός · ἠρεμεῖ γάρ τις ὥραν μίαν ἢ ἡμέραν ἢ ἐνιαυτόν , διατὶ δὲ κατὰ συμβεβηκός , ὅτι οὐκ ἔχει ἡ ἠρεμία τὸ πρότερον καὶ τὸ ὕστερον , ὥσπερ ἡ κίνησις . Εἰ δὲ καὶ τοῦτο ἀφανὲς ἐν κινήσει , ἀλλ´ ἦν ἐν τῷ μεγέθει τὸ πρότερον καὶ τὸ ὕστερον δῆλον · ὃ γὰρ ἦν πρότερον ἐνταῦθα , ὕστερον ἐνταυθοῖ γέγονε .",
        "Label": "BAD."
    },
    {
        "Single Index": 52,
        "Text": "Ὥσπερ γάρ τινος ξύμπαντες κρείττονος μετεσχηκότες πνεύματος , οὐκ ἔτι ἐπὶ τῶν προτέρων ἑωρῶντο τῆς ψυχῆς καταστάσεων , ἀλλ´ οἵ τε δρόμοι αὐτῶν μανικώτεροι καὶ αἱ χεῖρες ἐρρωμενέστεραι , καὶ τῶν ὀφθαλμῶν αἱ βολαὶ πυρώδεις τε καὶ ἐνθουσιῶσαι , οἵ τε τοῦ σώματος τόνοι ῥωμαλεώτεροι , μεταρρυθμίζεσθαι δὲ πρὸς τὸ εὐσχημονέστερον ἢ μετατίθεσθαι τῶν βουλευμάτων οὐδεὶς τῶν πάντων ἐβούλετό γε , ἢ τοῦ συμβουλεύοντος ἦν .",
        "Label": "BAD."
    },
    {
        "Single Index": 186,
        "Text": "Διαφανὲς δὲ μετὰ τῶν ἄλλων , ἤγουν ἀέρος , ὕδατος , φεγγιτῶν , λίθων , κεράτων , ὑέλου , γύψου , καὶ τὸ χύμα τῶν σφαιρῶν δι´ ὧν καὶ τὰ ἄστρα βλέπομεν . καὶ αὗται μὲν αἱ σφαῖραι διαφανεῖς , οὐκέτι δὲ καὶ τὰ ἄστρα . Ἰστέον ὅτι τὸ ἀπὸ τῆς γῆς ἕως τοῦ οὐρανοῦ διάστημα δύο ζῳδίων ἴσον ἐστὶ διαστήματι . Τὸ φῶς οὐ σῶμά ἐστιν . εἰ γὰρ ἦν σῶμα , πῶς οἷόν τε ἦν ἀθρόαν ἔχειν κίνησιν , ὥστε ἅμα τὸν ἥλιον ὑπὲρ τὸν ὁρίζοντα γενέσθαι , ἐξαίφνης ὅλον τὸ ὑπὲρ γῆν ἡμισφαίριον φωτίζει ; ἔτι εἰ ἦν σῶμα , ἢ κατ´ εὐθὺ ἔμελλε φωτίζειν ἢ κατὰ κύκλον . εἰ κατ´ εὐθύ , ἢ ἄνω μόνον ἢ κάτω μόνον · τοῦτο δὲ καὶ δεξιᾷ καὶ ἀριστερᾷ καὶ πανταχοῦ . ὅτι δὲ οὐδὲ κύκλῳ , δῆλον . εἰ γὰρ εἰς ἑτερόμηκες οἴκημα εἰσαγάγω λύχνον , διελεύσεται τὸ φῶς εἰς τὴν ἑτέραν σανίδα . ἔτι εἰ σῶμα τὸ φῶς , χωρεῖ δὲ δι´ ὅλου τοῦ ἀέρος , δίεισι σῶμα διὰ σώματος . ἔτι εἰ ἦν σῶμα , ἐν τῷ ἄνεμον κινεῖσθαι ἂν ἐσκοτίζετο ὁ τόπος ἐξωθουμένου τοῦ φωτὸς ὑπὸ τοῦ ἀέρος . ἔτι εἰ σῶμα τὸ φῶς , ὁ ἀὴρ φωτιζόμενος ἂν ἐπαχύνετο · βλέπομεν δὲ ὅτι φωτιζόμενος λεπτύνεται . Ὁ ἀὴρ οὐκ ἔχει ἴδιον χρῶμα . εἰ γὰρ εἶχεν , οὐκ ἂν ἦν διαπορθμευτικὸς τῶν χρωμάτων , ἐπεὶ καὶ εἰ ὕελος πάντα διαπορθμεύει τὰ χρώματα , ἐὰν δὲ δέξηται πανταχοῦ ἓν χρῶμα εἰς βάθος , ἄλλα οὐ διαπορθμεύει . ἔτι εἰ εἶχεν ὁ ἀὴρ ἴδιον χρῶμα , ἐπείχετο δὲ καὶ ἔξωθεν ἕτερον , σύγχυσις ἐγένετο ἄν · τὸ αὐτὸ γὰρ ὑποκείμενον ἀσυγχύτως δύο χρώματα δέξασθαι οὐ δύναται . πῶς ἡ ἐνέργεια τοῦ χρώματος ἀπὸ τοῦ ἰδίου ὑποκειμένου ἀφικνεῖται πρὸς τὴν ὄψιν ; ὅτι ἐν ὑποκειμένῳ γίνεται τῷ ἀέρι , καὶ ὥσπερ ἡ τοῦ τέκτονος ἐνέργεια χωρεῖ διὰ τοῦ σκεπάρνου εἰς τὸ ξύλον , τοῦτο μὲν σχηματίζουσα , τῷ δὲ σκεπάρνῳ μηδὲν ποιοῦσα . Εἰ δὲ καὶ ἀθρόα γίνεται ἡ ἐνέργεια τοῦ φωτός , οὐ θαυμαστὸν ἀσωμάτου ὄντος · ὅπου γε ἐν τῇ σχοίνῳ διὰ τὴν συνοχὴν τῆς μιᾶς ἄκρας σαλευθείσης ἅπαν σεσάλευται . Τὰ ἐν τοῖς κατόπτροις εἴδωλα φαίνεται οὐ τῶν ὄψεων τῶν ἡμετέρων ἀνακλωμένων πρὸς τὰ ὁρατά , ἀλλὰ τῶν ἐνεργειῶν ἐκείνων πρὸς ἡμᾶς , κατ´ εὐθεῖαν φερομένων πρὸς τὰς ὄψεις . οὐκ ἄλλως ἢ κατ´ εὐθεῖαν ἐνεχθήσονται , εἰ μὴ κατὰ πρόσωπον αὐτοῖς γενώμεθα . διὰ τοῦτο οὖν τὰ ὄπισθεν χρώματα , κἂν ἐκ πλαγίων ἀποβλέψωμεν , οὐχ ὁρῶμεν .",
        "Label": "BAD."
    },
    {
        "Single Index": 159,
        "Text": "τὸ σύμπαν οὖν μυστήριον τῆς ἡμετέρας γενέσεως ἑνότης λόγου ἐστί , γενῶν συνάφεια , γονῶν ἀνάκρασις , διάπλασις σώματος καὶ τὸ παρὰ τοῦ παντὸς γένους ἀπαιτούμενον τῆς κοινωνίας καὶ τῆς ὁμοφροσύνης ὄφλημα . Ἃ ἔνιοι τῶν ἀδελφῶν διῃρήκασι καὶ τῆς φύσεως κατεψεύσαντο · ἀλλ´ ὑμεῖς οἱ τῷ λόγῳ μᾶλλον τῶν ἄλλων κοσμούμενοι τὸ διαπεπτωκὸς ἐπανορθοῦτε τῆς φύσεως καὶ μετ´ ἐπιστήμης ἀλλήλων ἐξαρτᾶσθε , ἵνα μείνῃ παρ´ ὑμῖν τὸ συμφυὲς ἀδιάστατον . ἐκ τῆς αὐτῆς αὔλακος τὸν πυρὸν οἱ γεωργήσαντες κομιζόμενοι οὐ θαυμάζουσι τοῦ γένους τὴν ὁμοιότητα · τῆς τε γὰρ καταβολῆς τὸ ἀδιάφορον ἴσασι καὶ τὸ τῆς γεννησαμένης ἀπαράλλακτον γῆς . οἱ δὲ πλείους ἡμῶν ἐκπεπληγμένοις ἐοίκασιν , εἴ τινές εἰσιν ἀδελφοὶ ὁμοίαν ἐσχηκότες διάνοιαν · κἂν μὲν σωμάτων ἴδωσιν ὁμοιότητας , ἐπὶ τὴν φύσιν ἀνάγουσι τὸ φανὲν καὶ τῆς συμπλάσεως τὴν ἀρχὴν ᾐτιάσαντο τῆς γενέσεως , τὰς δὲ ὁμοίας γνώμας τῶν ὁμόθεν γεγεννημένων ὑπερεκπλήττονται · οὕτως εἰσὶν ἀμαθεῖς τῶν νοερωτέρων σπερμάτων τῆς ἀμιγοῦς φύσεως . σώματος μὲν γὰρ σῶμα προσεχὲς αἴτιον , οὐσίας δὲ ἀσωμάτου θεός · σῶμα δὲ καὶ θεός , ἵν´ εἰκάσω τοσοῦτον καταβάς , ὃ τὰ πολλὰ καὶ τὸ ἕν . οὕτω δὲ τῶν αἰτίων διεστηκότων τὰ μὲν πολλὰ ἴσχει πολλάκις τὴν ὁμοιότητα , ἡμεῖς δὲ διαιρούμενοι ταῖς διαφοραῖς τῶν ψυχῶν καταψευδόμεθα τοῦ ἑνός . Αἰγυπτιάσας πάλαι ὁ Ἰσραὴλ ὥσπερ τινὸς Νειλῴου ῥεύματος ἐσπάσατο τῶν ὁμοδιαίτων ἠθῶν , ἀδελφοὶ δὲ ἐκ μιᾶς ἀπορραγέντες πηγῆς εἰς διαφόρους ὀχετοὺς ἐμερίσθησαν , οὔτε τὴν πρώτην αἰδεσθέντες καὶ κοινὴν τράπεζαν οὔτ´ ἄλλο τι διευλαβηθέντες τῆς κοινῆς φύσεως . ἀλλ´ ὑμεῖς ( ὥσπερ οἱ τοῦ Νεμέτορος υἱεῖς τὸ γένος μεμαθηκότες , ὅτι βασιλικῆς τυγχάνουσιν ὄντες σπορᾶς , ἐφρόνησάν τι λαμπρότερόν τε καὶ ἀρχικώτερον , καὶ ἅτερος τούτων τὴν παλαιὰν Ῥώμην ᾤκισε καὶ τὴν προσωνυμίαν ἀφῆκε τῇ πόλει ) διαγνόντες ὅτι καὶ τὴν καταβολὴν θείου ἐσχήκατε σπέρματος ἐς ὁμοίαν τὴν γένεσιν διὰ τῶν αὐτῶν ἠθῶν πρὸς τὴν αὐτὴν αἰτίαν μοι ἀναδράμοιτε · οὐδὲν γὰρ οὕτω κοινωνίαν ψυχῶν ἀπεργάζεται ὡς ἡ τῶν αὐτῶν ἐπιτηδευμάτων ἐκ συνθήματος μεταχείρισις . ὥσπερ γὰρ πάλαι διαιρεθεισῶν τῶν κατὰ φιλοσοφίαν αἱρέσεων ἡ μέν τις Ἰωνικὴ ὠνομάζετο παίδευσις , ἡ δὲ Ἀκαδημαϊκή , ἡ δὲ Κυρηναϊκὴ καὶ ἄλλη Ἐπέχουσα , ἀπὸ τῶν τρόπων ἢ τῶν τόπων ἢ τῶν αἱρεσιαρχούντων τὰς ἐπωνυμίας λαμβάνοντες ἢ ἑτέρωθέν ποι , καὶ ἦν ἑκάστη ὁμόφωνος καὶ ὁμόδοξος ἑαυτῇ , οὕτω δὴ καὶ ὑμῖν τὸ αὐτὸ σπούδασμα τῶν ὁμοίων ἕξεων γενήσεται αἴτιον .",
        "Label": "BAD."
    },
    {
        "Single Index": 215,
        "Text": "Ἐπεὶ γοῦν ἐν τῷ νῦν οὐ κινεῖταί τι , οὐδ´ ἠρεμήσει ἄρα . Ἔτι καὶ δι´ ἄλλου ἐπιχειρήματος δείκνυσι τὸ αὐτό , ὡς εἰ ἔστι τὸ αὐτὸ νῦν ἔν τε τῷ γεγονότι καὶ ἐν τῷ μέλλοντι ( πέρας γὰρ ἀμφοτέρων , καθὼς ἐλέγομεν ) , ἐνδέχεται δὲ τὸν μὲν κινεῖσθαι , τὸν δὲ ἠρεμεῖν καὶ αὐτὸ τὸ νῦν ὅλον , τὸ δὲ κατὰ τὸν ὅλον χρόνον κινούμενον καὶ ἐν ὁτῳοῦν μέρει τούτου κινήσεται , καθ´ ἣν κίνησιν κινεῖται τὸν ὅλον ἐκεῖνον χρόνον , συμβήσεται ἐν τῷ νῦν τὸ αὐτὸ ἅμα καὶ ἠρεμεῖν καὶ κινεῖσθαι · τὸ γὰρ αὐτὸ νῦν ἔσχατόν ἐστι καὶ τοῦ γεγονότος καὶ τοῦ μέλλοντος , τοῦ μὲν κατὰ τὸ πέρας , τοῦ δὲ κατὰ τὴν ἀρχήν . Ἔτι καὶ δι´ ἄλλου ἐπιχειρήματος δείκνυσιν , ὅτι ἠρεμεῖν λέγομεν τὸ ὁμοίως ἔχον καὶ αὐτὸ καὶ τὰ μέρη νῦν καὶ πρότερον , ὅτι οὐκ ἀκαριαίως πάντα ἠρεμήσει οὐδὲ κατὰ μέρος ἀλλ´ ὅλον , τὸ δ´ ὅλου οὐκ ἄλλο ἐστίν , εἰ μὴ αὐτὸ καὶ τὰ μέρη αὐτοῦ . Ἐπεὶ γοῦν πλατυκῶς ἐστι τὸ ἠρεμεῖν καὶ ἔχει καὶ νῦν καὶ πρότερον , τὸ δὲ νῦν οὐκ ἔχει πρότερον καὶ ὕστερον , οὔτε τι κινήσεται ἄρα οὔτε ἠρεμήσει ἐν τῷ νῦν . Ἀνάγκη ἄρα ἐν χρόνῳ καὶ ἀμφότερα . Καὶ αὐτὸ δὲ τὸ μεταβάλλον , φησίν , ἅπαν ὡς συνεχὲς καὶ διαιρετόν ἐστιν , οὐ μόνον δὲ ὡς συνεχές , ἀλλὰ καὶ καθ´ αὑτὸ τὸ κινεῖσθαι . ( Ὅταν μὲν ᾖ ἐν τούτῳ εἰς ὃ μετέβαλλε , . . . ) . Νῦν ἐστι σκοπὸς αὐτῷ δεῖξαι , ὅτι καὶ τὸ μεταβάλλον διαιρετόν ἐστιν εἰς ἄπειρα , οὐ κατὰ τοῦτο ὅτι συνεχές , ἀλλὰ κατ´ αὐτὸ τὸ κινεῖσθαι . Ἐπεὶ οὖν , φησίν , ἔκ τινος εἴς τι πᾶσα μεταβολή , οὔτε ὅταν ᾖ ἐν τούτῳ εἰς ὃ μετέβαλλε , κινεῖται ( τότε γὰρ ἠρεμεῖ , φθάσαν τὸ πέρας τοῦ εἰς ὃ ἐκινεῖτο ) , οὔτε ὅταν ᾖ ἐν τῷ ἐξ οὗ μετέβαλλε ( τότε γὰρ ἠρεμεῖ ἐν τούτῳ , μόνον εἰ καὶ αὐτὸ καὶ τὰ μέρη ὁμοίως ἔχει · τὸ γὰρ ὁμοίως ἔχον καὶ αὐτὸ καὶ τὰ μέρη ἐν τῇ ἠρεμίᾳ οὐ μεταβάλλει ) . Ἀνάγκη οὖν , καθὼς καὶ πρότερον ἔλεγεν , εἰ κινεῖται , τὸ μὲν ἐν τῷ ἐξ οὗ εἶναι , τὸ δὲ ἐν τῷ εἰς ὅ , καὶ οὐκ ἀκραιφνῶς ἐν τῷ ἑτέρῳ μόνῳ · οὔτε γὰρ ἐν ἀμφοτέροις ὅλον τότε ἠρεμεῖ οὔτε ἐν μηδετέρῳ . Λέγω δέ , φησί , τὸ εἰς ὃ τὸ πρῶτον · μὴ γὰρ ζήτει τὸ μέλαν ἀλλὰ τὸ φαιόν , ὅταν κινῆταί τι ἐκ λευκοῦ . Φανερὸν γοῦν ἐκ τούτων , εἰ τὸ μὲν ἐν τούτῳ , τὸ δὲ ἐν ἐκείνῳ ἐστί , διαιρετὸν εἶναι τὸ κινούμενον .",
        "Label": "BAD."
    },
    {
        "Single Index": 313,
        "Text": "Ὀττεύεταί τις πρὸς τὸ μέλλον τῆς νόσου οὐ σφυγμικοῖς κρούμασιν , ἀλλὰ καὶ κόπροις καὶ ποιότησι πτυσμάτων πολυχρόοις , οὔρων τε σημείωσις ἀρκεῖ πολλάκις δεῖξαι τὸ μέλλον ὡς ὁ Πύθιος τρίπους . ἡ μὲν γὰρ ὑπόπυρρος ἐν χρόᾳ κόπρος τὴν σύστασιν δεικνῦσα μαλακωτάτην καὶ μὴ λίαν δύσοσμος καὶ σεσημμένη σημεῖόν ἐστιν ἀσθενούσης γαστέρος , τῆς κρείττονος δ´ αὖ ἕξεως γνώρισμά τι . πυρρὰν δὲ δεινῶς ἐκκενωθεῖσαν κόπρον νόσου χολώδους σύμβολον σαφῶς ἔχε · χλωρὰ δὲ κόπρος τὴν ἰώδη δεικνύει , ἡ δ´ αὖ μέλαινα τὴν μέλαιναν εἰκότως · ψῦξιν πελιδνὴ καὶ νέκρωσιν τοῦ βάθους · ἡ λιπαρὰ σύντηξιν , ἡ γλίσχρος πλέον . Ἐντεῦθεν οὔρων ἄρξομαι γνωρισμάτων . Ἄριστον οὖρον σύμμετρον τῇ συστάσει , λευκὴν ὁμαλὴν τὴν ὑπόστασιν φέρον , συνημμένην μάλιστα , μὴ κεκομμένην , τὸ χρῶμα πυρρόν , ὑπόπυρρον ἐξ ἴσου , ξανθοῦ τε λάμπον ἀκριβῶς στιλβηδόνι . τῶν χρωμάτων δὲ τυγχανόντων ποικίλων πρῶτον τὸ λευκόν , εἶθ´ ὕπωχρον τυγχάνει , μέσον δὲ τούτων χρωμάτων πολὺ πλάτος . τὸ πρῶτον , ὃ γράφουσιν εἰκότως γάλα , μορφὴν ἔχον γάλακτος ἠκριβωμένως · τὸ δεύτερον δὲ γλαυκόν ἐστι τὴν φύσιν · τὸ χαροπὸν δ´ ἔπειτα τοῦ γλαυκοῦ κάτω , μαλλοῖς καμήλων προσφυῶς εἰκασμένον ἢ προσφυές πως τοῖς ὀνυχίταις λίθοις · ἔπειθ´ ὕπωχρον ὡς χολὴν δεδεγμένον , τὴν ὠμόβραστον εἰκονίζον χυμένην , βαφέν τε μᾶλλον ὠχρόν ἐστι τὴν χρόαν · τὸ δ´ ὑπόπυρρον Κελτικοῖς χρυσοῖς ἴσον · τὸ δ´ αὖ γε πυρρὸν ἀκριβῶς βεβαμμένον , εὔρυζον ὄντως εἰκονίζον χρυσίον · κνίκῳ μὲν ὑπόξανθον ἐμφερὲς πέλει · τὸ ξανθὸν αὖθις εἰκονισμένον κρόκῳ · τὸ δ´ ὑπέρυθρον φοινικοῦν πέφυκέ πως , ἐξ ἰχωρώδους αἵματος βεβαμμένον · τὸ δ´ αὖ ἐρυθρὸν αἵματος φαίνει χρόαν · τὸ δ´ οἰνόχρουν τε πορφυρίζον αἵματι · τὸ κυανοῦν δ´ ἔοικε τῷ σεσημμένῳ · μίξις τὸ φαιὸν χρωμάτων ἐναντίων · τὸ χλωρὸν ὥσπερ ἡ ποάζουσα χλόη · τὸ δ´ αὖ πελιδνὸν ὡς μόλυβδος τυγχάνει · ἐφ´ οἷσπερ ἐστὶ τοῦ μέλανος ἡ χρόα . Τοῦ σώματος δὲ τριπλεκοῦς πεφυκότος ἐκ πνευμάτων ὑγρῶν τε καὶ στερεμνίων , πάλιν τριφυὴς τῶν στεγανῶν οὐσία , ἐκ πιμελῶν σαρκῶν τε καὶ τῶν ὀστέων , ἀφ´ ὧν ἑκάστων ἡ σμύχουσα θερμότης οὖρον συνιστᾷ σύντομον καὶ ποικίλον , ἐκ πιμελῆς γὰρ ἐν βάθει τετηγμένης ὅμοιον εἰς ἔλαιον οὖρον ἐκτρέχει .",
        "Label": "BAD."
    },
    {
        "Single Index": 127,
        "Text": "δοκεῖ γὰρ ἐκ περιττοῦ τοῖς πολλοῖς προσκεῖσθαι ὡς ἀρκοῦντος τοῦ ‘ αὐθυπάρκτου ’ . ἐπεὶ δὲ πολὺ ἐντεῦθεν ὁρῶ τὸ ῥεῦμα τοῦ λόγου , ὑμῖν δὲ ἡ δύναμις πρὸς τὸ ἀντιβαίνειν ἀπώκνησε , μικρόν τι ἐπὶ τῆς ᾐόνος ἀναπαυσάμενοι , αὖθις ἐπαφήσομεν εἰς τὸ πέλαγος . Περὶ φυσικῶν καὶ ἐπικτήτων ποιοτήτων καὶ περὶ ἕξεως καὶ διαθέσεως . Τῶν ποιοτήτων , περὶ ὧν μαθεῖν ἀκριβέστερον ἐδεήθης , αἱ μέν εἰσι φυσικαί , αἱ δὲ ἐπίκτητοι , φυσικαὶ μὲν αἱ κατὰ φύσιν ἐγγενόμεναι καὶ ἀεὶ ἐνοῦσαι , ἐπίκτητοι δὲ αἱ ἔξωθεν ἀποτελούμεναι καὶ δυνάμεναι ἀποβάλλεσθαι . καὶ τούτων μὲν ἔστωσαν αἱ ἕξεις καὶ διαθέσεις τῷ πολυχρονιωτέρῳ καὶ ὀλιγοχρονιωτέρῳ καὶ δυσαποβλήτῳ καὶ εὐαποβλήτῳ διαφέρουσαι · τῶν δὲ φυσικῶν ποιοτήτων αἱ μὲν ἔστωσαν κατὰ τὸ δυνάμει , αἱ δὲ κατὰ τὸ ἐνεργείᾳ . αἱ μὲν κατὰ τὸ δυνάμει καθ´ ἃς ἐπιτήδειοι πρός τι λεγόμεθα , τῶν δὲ κατ´ ἐνέργειαν τὸ μὲν διὰ βάθους , ὅπερ κατὰ τὰς παθητικὰς ποιότητας ὑπάρχει , τὸ δὲ ἐπιπολῆς ἔσται . παθητικὴ δὲ ποιότης διχῶς λέγεται , ἢ ἀπὸ τοῦ πάθος ἐμποιεῖν τοῖς αἰσθανομένοις ἢ ἀπὸ τοῦ αὐτὰς ἀπὸ πάθους ἐγγίνεσθαι , οἷον γλυκύτης καὶ θερμότης καὶ λευκότης καὶ τὰ τούτοις συγγενῆ · ἀπὸ πάθους δέ φημι ἐγγίνεσθαι , καθὸ ‘ αἰσχυνθείς τις ἐρυθρὸς ἐγένετο καὶ φοβηθεὶς ὠχρός ’ . Τῶν δὲ ἕξεων καὶ διαθέσεων οὐχ ὡς δύο εἰδῶν ἀκούειν χρὴ διαφοραῖς εἰδοποιοῖς διωρισμένων , ἀλλ´ ὡς ὁ ἀρτίτοκος πρὸς τὸν ἀκμάζοντα διενήνοχεν . ὁ γὰρ λόγος εἷς ἐπ´ ἀμφοτέρων , ὅτι τὸ λευκὸν χρῶμά ἐστι διακριτικὸν ὄψεως , κἄν τε κατὰ ἕξιν ᾖ κἄν τε κατὰ διάθεσιν . ἀλλ´ οὐδὲ ἀριθμῷ διαφέρει ἀλλήλων , ὥσπερ Σωκράτης Πλάτωνος · οὐδὲν γὰρ ἰδιάζον πλῆθος συνδραμὸν τὴν κατὰ ἀριθμὸν διάστασιν ἀπειργάσατο · ἀλλὰ χρόνῳ διαφέρει καὶ τῷ μονιμωτέρῳ ἢ μή . καὶ ἕξεως μὲν παράδειγμα αἱ τέχναι καὶ ἐπιστῆμαι καὶ μᾶλλον αἱ ἀρεταί , διότι κατὰ πᾶσαν ἐνέργειαν ταύταις χρώμεθα . ‘ τῶν δυσκινήτων ’ δέ φησιν ὁ Ἀριστοτέλης ‘ τὴν ἐπιστήμην , ἐὰν καὶ μετρίως τις ἐπιστήμην λάβῃ ’ , τοῦ ‘ μετρίως ’ οὐ τὸ ἐπιπόλαιον δηλοῦντος , ἀλλ´ εἴη ἂν τὸ ‘ μετρίως ’ ἶσον τῷ ‘ μετρίαν οὖσαν ἐπιστήμην ’ . διαθέσεως δὲ παράδειγμα τίθησιν ὁ φιλόσοφος τὴν ἐπίκτητον θερμότητα , ὡσαύτως καὶ ψῦξιν . καὶ ἡ νόσος δὲ καὶ ἡ ὑγεία εὐκίνητα · ταχὺ γὰρ καὶ ταῦτα μεταβάλλει ἐπὶ τὸ ἐναντίον , εἰ μή τις διὰ χρόνου πλῆθος φυσιωθείη ἐν τούτοις , τῆς τε νόσου ἀνιάτου γενομένης καὶ τῆς ὑγείας δυσαποβλήτου . ὅλως δὲ αἱ μόνιμοι ποιότητες ἕξεις εἰσίν .",
        "Label": "BAD."
    },
    {
        "Single Index": 123,
        "Text": "Ἔσω καὶ ἔξω τῶν διδύμων ἡ σὰρξ ἁπαλὴ οὖσα καὶ ὑπὸ τῆς δριμύτητος δακνομένη ἐμμανῆ ποιεῖ τοῦ θοροῦ τὴν ἔκκρισιν . ἐκ δὲ τῶν νεφρῶν ἡ δριμύτης ἀρύεται περὶ τῶν φλεβῶν . ἡ θρὶξ σκέπη προβάτοις , κόσμος ἀνθρώποις , κόσμος καὶ σκέπη τῷ λεόντι καὶ λοιποῖς τισι ζῴοις . Ἀκούσιόν ἐστιν οὗ ἡ ἀρχὴ ἔξωθεν μηδὲν συμβαλλομένου κατ´ οἰκείαν ὁρμὴν τοῦ βιασθέντος . διὰ τοῦτο αἱ ἀποβολαὶ τῶν φορτίων ἐν καιρῷ χει . μῶνος ἐκ τῆς νηὸς ἑκούσιοί εἰσι καὶ τὸ ἀποφαγεῖν Ζήνωνα τὴν γλῶτταν , ὡς μὴ εἰπεῖν Διονυσίῳ τὰ ἀπόρρητα . ὅταν τις ἄκων ἐχθρὸν φονεύσῃ καὶ ἐπιχαίρῃ τούτῳ , τοῦτο οὐχ ἑκούσιον , οὐ μὴν καὶ ἀκούσιον . τινὰ τὴν ἀρχὴν ἀκούσιον ἔχει , τὸ τέλος δ´ ἑκούσιον . ἄλλο δι´ ἄγνοιαν ποιεῖν , καὶ ἕτερον τὸ ἀγνοεῖν . ἐὰν γὰρ ἐφ´ ἡμῖν τῆς ἀγνοίας τὸ αἴτιον , οὐ δι´ ἄγνοιαν ποιοῦμεν , ὡς ὁ μεθύων καὶ φαῦλα ποιῶν . Τὸ κατὰ προαίρεσιν ἑκούσιον · οὐ μὴν καὶ ἀνάπαλιν . τὰ παιδία γὰρ καὶ τὰ ἄλογα ἑκουσίως ποιεῖ μόνον . ἡ ὄρεξις διαιρεῖται εἰς ἐπιθυμίαν , θυμὸν καὶ βούλησιν . βούλεται πλουτεῖν καὶ ὑγιαίνειν · οὐ μὴν δὲ λέγεται καὶ προαιρεῖσθαι . ἡ βούλησις τοῦ τέλους ἐστίν , ἡ προαίρεσις τῶν πρὸς τὸ τέλος . ἔτι δόξα ἀληθὴς καὶ ψευδής , οὐ μὴν καὶ προαίρεσις . ἔτι δόξα τῶν καθόλου , προαίρεσις τῶν καθέκαστα . προαίρεσίς ἐστιν τὸ μικτὸν ἐκ βουλῆς , κρίσεως καὶ ὀρέξεως . βούλησις ἐπὶ τοῖς ἔτι ζητουμένοις , προαίρεσις ἐπὶ τοῖς ἤδη προκεκριμένοις . πᾶσα βουλὴ ζήτησις , οὐ μὴν καὶ ἀνάπαλιν · βουλόμεθα περὶ τῶν ἐφ´ ἡμῖν , ζητοῦμεν καὶ περὶ τῶν οὐκ ἐφ´ ἡμῖν . βουλευόμεθα δὲ περὶ τῶν ἐπίσης ἐνδεχομένων . ἔχεται πρᾶξις μὲν δυνάμεως , δύναμις οὐσίας . Αἰγύπτιοί φασιν ἐκμειλίττεσθαι τὴν εἱμαρμένην , καὶ τοὺς ἀστέρας θεραπευέσθαι καὶ μετατρέπεσθαι πρὸς τὸ κρεῖττον . Πλάτων φησὶ κατ´ οὐσίαν εἱμαρμένην τὴν τοῦ παντὸς ψυχήν , κατ´ ἐνέργειαν δὲ νόμον θεῖον ἀπαράβατον . τῶν γινομένων αἴτια ἢ θεὸς ἢ εἱμαρμένη ἢ φύσις ἢ τύχη ἢ αὐτόματον . τύχη ἐστὶ σύμπτωσις καὶ συνδρομὴ δύο αἰτίων ἀπὸ προαιρέσεως τὴν ἀρχὴν ἐχόντων ἄλλο τι παρ´ ὃ πέφυκεν ἀποτελούντων . Ἀριστοτέλης ἐπὶ τῶν ἠθικῶν φησιν ἀρετῶν · ‘ ἃ ποιοῦντες μανθάνομεν , ταῦτα μαθόντες ποιοῦμεν · κρατεῖν γὰρ ἡδονῶν μανθάνοντες σώφρονες γινόμεθα , καὶ γενόμενοι σώφρονες κρατοῦμεν ἡδονῶν . ’ ἰστέον ὡς ἐφ´ οἷς αἱ προτροπαὶ καὶ ἀποτροπαί , ταῦτα ἐφ´ ἡμῖν .",
        "Label": "BAD."
    },
    {
        "Single Index": 277,
        "Text": "Ἔπειτα καὶ οἷς πεποίηκας τἀναντία βεβούλευσαι · συναγαγὼν γὰρ διεσπαρμένον τὸ ποίμνιον , καὶ πολλοῖς καμάτοις καὶ πόνοις εἰς τὴν αὐτὴν μάνδραν εἰσαγαγών , εἶτα διασπείρειν ἐπιχειρεῖς καὶ διαιρεῖν τὸ συνημμένον , καὶ ἀπελαύνειν εἰς ὄρη καὶ ἐρημίας καὶ βάραθρα ἀφ´ ὧν συνηγήοχας . καὶ ταὐτὸν ποιεῖς , ὥσπερ ἂν εἴ τις στρατηγὸς τειχίσας πόλιν καὶ περιφράξας ἵνα μηδὲν ἐξ ἐπιδρομῆς πάθῃ , ἔπειτα ταύτην ἀφείς , ἐφ´ ἑτέραν βαδίζοι ἀτείχιστον · ἀλλ´ , ὦ μακάριε , εἴποιμ´ ἂν ἐγὼ πρὸς αὐτόν , εἶτ´ οὐ δέδιας μὴ θᾶττον τὸ τεῖχος καθαιρεθείη οὐκ ὄντος τοῦ περιέποντος ; τὴν αὐτὴν δὴ καὶ πρὸς σὲ φωνὴν ἀφίημι , ὅτι σοι αὐτίκα καὶ τὸ ἔρεισμα διαπεσεῖται ἐφ´ ᾧ δὴ πολλὰ πεπόνηκας , καὶ ἡ περιβολὴ διαιρεθήσεται , καὶ ἁλώσιμος ἡ πόλις γενήσεται . Ἀλλ´ εἰ μὲν ἦν σοι τὸ ποίμνιον ὁποῖον δὴ τὸ τῶν πολλῶν ἱερὸν πόλεων , ὀλίγον καὶ εὐαρίθμητον , καὶ τοῦτο νοσοῦν , πρὸς δὲ καὶ πόας καὶ μάνδρας δεόμενον , ἀλλ´ οὐδ´ οὕτως ἀποστατέον ἦν σοι τούτου , οὐδὲ τὴν ποιμαντικὴν ῥάβδον ἀπορριπτέον , οὐδὲ διαθραυστέον τὴν σύριγγα , ἀλλ´ ἔδει καὶ τὸ νενοσηκὸς ἰάσασθαι καὶ τὸ πεπλανημένον ἀνακαλέσασθαι , καὶ τὸ διεσπαρμένον συναγαγεῖν . ἐπεὶ δέ σοι καὶ ἡ ποίμνη πολλή , καὶ ἡ μάνδρα πλατεῖα , καὶ ἡ νομὴ δαψιλής , οὐκ οἶδα ὅντινα δὴ τρόπον βεβούλευσαι , τῶν καλλίστων ἀφέμενος , τὰ χείρω τούτων ἀλλάξασθαι . ἔοικας δέ μοι οἴεσθαι τὸν ἐφ´ ἡσυχίας βίον αὐτόχρημα ὁμιλίαν τε πρὸς θεὸν εἶναι καὶ ἐπιτυχίαν κρειττόνων , καὶ λογισμῶν ἔπαρσιν ἢ ἀνάπαυσιν . ὅτι μὲν οὖν καὶ χάρις τοιαύτη τοῖς ἡσυχάζουσι γίνεται , οὐκ ἂν ἀρνηθείην , ἀλλ´ ἐνίοις , καὶ οὐδὲ τούτοις ἀεί , οὐδ´ ἐπὶ πολύ , ἀλλ´ ὥσπερ ἀστραπὴ ὁμοῦ τε ἔλαμψε καὶ παρελήλυθε τὸ φανέν , καὶ τοσοῦτον μὲν ἡ εἰρήνη , τὸ δὲ λειπόμενον μέρος τῆς ζωῆς οἱ κίνδυνοι . τῷ δ´ ἀρχιερεῖ ἔστι μὲν πολλάκις καὶ πράγματα , τὰ δὲ πλείω εἰρήνη ψυχῆς καὶ κατάστασις · καὶ ἵνα τ´ ἀκριβὲς εἴποιμι , ἢν νοῦς ἐπιστατῇ φιλόσοφος πᾶσι πράγμασιν , οὐδὲν ἂν ἀηδὲς τοῖς μεταχειρίζουσι ταῦτα γένοιτο · σοὶ δὲ αὐτὸ τοῦτο φιλοσόφῳ τυγχάνοντι , τίς ἐπήρεια παρὰ τῶν πραγμάτων γενήσεται ; ὥσπερ οὐδὲ κυβερνήτῃ παρὰ τῶν πραγμάτων , ἀλλὰ στρέψει καὶ μεταστρέψει τοὺς οἴακας καὶ πηδαλιουχήσει ἐπιστημόνως τὴν ναῦν .",
        "Label": "BAD."
    },
    {
        "Single Index": 73,
        "Text": "φιλοσοφία δὲ τὰ μέν , ὡς ἀλυσιτελῆ πρὸς ἔμψυχον ἀρετῆς ἄγαλμα , ταῖς ἐφόδοις αὐτῆς οὐ συλλήψεται · τὰ δ´ , ὡς πολλάκις εἰποῦσα οὐκ ἂν φανείη παλιλλογοῦσα , οὐδὲ ἀνέξεται ἐν ἄλλῳ νῦν ἢ τῷ τῆς βασιλείας σε σχήματι καθορᾶν . σὺ γάρ , ὦ θειότατε βασιλεῦ , ὁμοῦ τε τοῦ τῆς ἀρχῆς οἷα δή τις φωστὴρ ἐπιβέβηκας ἅρματος , καὶ πάντες εὐθὺς οἱ δοκοῦντες ἀστέρες ἐκρύβησαν · καὶ πρὶν ἢ τὴν τῆς διφρείας ἰσχὺν ἐπιδείξασθαι ὥσπερ τις Ὀλυμπιονίκης ταῖς κατὰ πάντων ἐξ ἁπάντων νίκαις κατέστεψαι . ὥσπερ γὰρ ἡλίου διφρηλατεῖν ἐξ ἀνατολῆς ἐοικότος ἀποβεβηκέναι τῶν ὀχημάτων τοὺς λοιποὺς φωστῆρας εἰκότως ἄν τις εἰκάσειεν , οὕτω δή σοι τὰς τῆς ἀρχῆς περιζωσαμένῳ ἡνίας οὐδεὶς οὔτε συνθέειν οὔτ´ ἀντιθέειν ἐξ ἀντιπάλου μοίρας ἠνέσχετο · ἀλλὰ κατώρθετό σοι ὁ πένταθλος καὶ ἤνυστο τὸ παγκράτιον μηδενός σοι συγκαταβάντος εἰς τὸν ἀγῶνα . Τοῦτό σοι τοῦ κράτους προοίμιον , αὕτη σοι τῆς ἀρχῆς ἡ ἀνάρρησις , οὗτός σοι τῆς βασιλείου τέχνης ὁ πρόλογος . εἶτα θύων τὰ ἐπινίκια , μακρῷ τὸν Ἐμπεδοκλέα τῷ πολυτελεῖ τῆς θυσίας νενίκηκας . ἐκεῖνος γάρ , ἐπειδὴ Πυθαγορικὸς ὢν ἐμψύχων ἀπείχετο , βοῦν ἐξ ἀρωμάτων πλασάμενος , εἶτα τῇ πυρᾷ θέμενος , ἀποφορᾶς Ἰνδικῆς τὴν Ἀττικὴν ἐπλήρωσε γῆν . καὶ νῦν καινὸς θύτης ἐν ταῖς Ἑλληνικαῖς ᾠδαῖς ὁ φιλόσοφος . αὐτὸς δὲ πᾶσαν εἴσω τῆς πανηγύρεως τὴν οἰκουμένην πεποιηκώς , θεῷ μὲν ἀπαρχὰς τοῦ κράτους τὴν σεαυτοῦ ψυχὴν ἐσφαγίασας , τῷ σιτευτῷ μόσχῳ τῷ καὶ διά σε τυθέντι τὴν ἀναίμακτον σφαγὴν ἀντεπενεγκών . καὶ δῆτα συμπανηγυρίσας τοῖς εἰσελθοῦσιν ἅττα εἰκός , ἀνοίγεις μὲν τοῖς πᾶσι τὰς τῆς εὐδαιμονίας πηγάς , καὶ πάσας φλέβας χρυσίτιδας συγκεχωσμένας ἀναστομοῖς , καὶ ποταμοὺς ὅλους ἡμέροις ἐπικλύζοντας ῥεύμασι τῶν βασιλείων ἐκφράττεις πηγῶν , τοῖς τε νέφεσιν ἐπιτάξας αὖθις γεννᾶν ὥσπερ τις Ἠλίας τὸν οὐρανὸν κεκλεισμένον ἠνέῳξας , καὶ θάλασσαν νέαν χαρίτων ἀκηράτων δημιουργήσας , οὐκ ἔστιν ὅντινα τοῖς νάμασιν οὐκ ἐκάθηρας . Οὕτω δὲ δὴ τὴν πάνδημον ταύτην τετελεκὼς ἑορτήν , καὶ δευτέρων ἀπήρξω κρατήρων μάλα σεμνοτέρων καὶ πολλοῦ μετεχόντων τοῦ νέκταρος , οὗ δὴ καὶ αὐτὸς εἰς κόρον πέπωκα καὶ μετὰ τῶν μακαρίων ἠρίθμημαι · τὸ δὲ ὁποῖόν ἐστι δηλώσω . Ἐδόκει πάλαι κατὰ κλῆρον προϊέναι ἡ τῆς εὐδαιμονίας καὶ δυσπραξίας πηγή , καὶ παῖδες παρὰ πατέρων τὰ διάφορα τῆς τύχης δεχόμενοι ῥεύματα εἰς υἱωνοὺς μετωχέτευον .",
        "Label": "BAD."
    },
    {
        "Single Index": 287,
        "Text": "Ἐπεὶ δὲ ὅλως ἐβιάσατο ὁ πατὴρ ἐπὶ τὴν ἀντίθεσιν τῶν ἕξεων καὶ στερήσεων τὸ ἀγέννητον καὶ τὸ γεννητὸν ὑπαγαγεῖν , ’ ἐπειδή ‘ φησίν ’ αἱ ἕξεις τῶν στερήσεων πρότεραι ‘ ( δεῖ γὰρ ὅρασιν εἶναι πρότερον , καὶ οὕτως στέρησιν τῆς ὁράσεως , καὶ ἀκοήν , εἶθ´ οὕτως τὴν ταύτης ἀποβολήν ) , ἔοικε δὲ τὸ μὲν γεννητὸν ἕξει , τὸ δὲ ἀγέννητον στερήσει , λέγεις δὲ σύ , ὁ Ἀνόμοιος , οὐσίαν εἶναι τὸ γεννητὸν τοῦ υἱοῦ καὶ τὸ ἀγέννητον τοῦ πατρός , πρῶτος ἄρα κατὰ τὸν σὸν λόγον ὁ υἱὸς τοῦ πατρός , ὡς ἕξις στερήσεως . ὅρα δέ σοι καὶ ἕτερον κῦμα προσεπαγόμενον · αἱ στερήσεις δεύτεραι οὖσαι τῶν ἕξεων ἀναιροῦσιν ἐκείνας · οὕτω τοιγαροῦν ἡ μὲν ἀβλεψία τὴν ὅρασιν , ἡ δὲ κώφευσις τὴν ἀκοὴν ἀνειρεῖ . τί οὖν ἐντεῦθεν τὸ συναγόμενον ; τὸ ἀναιρεῖσθαι τὸν υἱὸν ὡς ἕξιν παρὰ τοῦ πατρὸς ὡς στερήσεως . Εἰ μὲν οὖν ἐβούλετο ὁ πατήρ , καὶ πολλοῖς ἂν ἑτέροις τόποις πρὸς τὸν Ἀνόμοιον ἐπεχείρησεν . ἐπεὶ δὲ μετρεῖν οἶδε τῶν λόγων τὴν δύναμιν καὶ τοῖς καιροῖς καὶ ταῖς ὑποθέσεσι , διὰ τοῦτο ἐνταῦθα τὰς περὶ τούτου τοῦ προβλήματος περιγράψας λύσεις , ἐφ´ ἕτερα τὸν λόγον διαβιβάζει . μδʹ . Εἰς τὸ ’ τρισσὴν γέννησιν οἶδεν ὁ λόγος ‘ . Οὐδὲν καινὸν εἰ διαποροῦσιν ἡμῖν συμβέβηκε περὶ τοῦ θεολογικοῦ ῥητοῦ , ὃ δὴ προέκθεσιν μὲν τριττῆς ἔχει γεννήσεως , ἐν οἷς δὲ ἕκαστον τῶν ἀπηριθμημένων ἐπεξεργάζεται , καὶ τὴν τετάρτην προστίθησι , καὶ οὐδὲ ταύτην διῃρημένως , ἀλλ´ ἀσαφῶς καὶ ὑποσυγκεχυμένως . εἰρηκὼς γὰρ ἄνω ὁ μέγας οὗτος πατὴρ ὅτι ’ τρισσὴν γέννησιν οἶδεν ὁ λόγος , τὴν ἐκ σωμάτων , τὴν ἐκ βαπτίσματος καὶ τὴν ἐξ ἀναστάσεως ‘ , καὶ ὅτι ταύτας τετίμηκε παρ´ ἑαυτῷ ὁ σαρκωθεὶς λόγος , προϊόντος αὐτῷ τοῦ λόγου , οὐ κατὰ λόγον προφέρει τὰς ἀποδόσεις , ἀλλὰ ’ τὴν μὲν ‘ ἐκ σωμάτων ’ τῷ ἐμφυσήματι τετιμῆσθαι τῷ πρώτῳ καὶ ζωτικῷ , τὴν δὲ ‘ ἐκ βαπτίσματος ’ τῇ σαρκώσει καὶ τῷ βαπτίσματι ‘ , προστιθεὶς ’ ὅπερ αὐτὸς ἐβαπτίσατο ‘ , ’ τὴν δὲ ‘ ἐξ ἀναστάσεως ’ τῇ ἀναστάσει , ἧς αὐτὸς ἀπήρξατο ‘ . ἐξὸν γὰρ οὕτως εἰπεῖν , ὅτι τὴν μὲν ἐκ σωμάτων τῇ σαρκώσει τετίμηκε , τὴν ἐκ βαπτίσματος δὲ τῷ ἐμφυσήματι , τὴν τάξιν μετήλλαξε , καὶ τῇ μὲν ἀπὸ σωμάτων γεννήσει τὴν ἀπὸ τοῦ ζωτικοῦ ἐμφυσήματος τιμὴν μετατέθεικε , τῇ δὲ ἐκ τοῦ βαπτίσματος δύο ταῦτα ἀπεκλήρωσε , σάρκωσιν καὶ τὸ κατ´ ἐκείνην γενόμενον βάπτισμα .",
        "Label": "BAD."
    },
    {
        "Single Index": 91,
        "Text": "Τὰ μὲν οὖν τῆς εὐλαβείας πῶς ἂν ἐφάψοιτο χόρτος ἔφη πυρός ; καὶ νὺξ τὸ μεσημβρινὸν ἐναυγάσεται ; οὗ ἀπὸ προσώπου πυρρινίζονται λόφοι , δραπετεύουσι θάλασσαι , ἄνω ποταμοὶ ῥέουσι , γῆς περιδονεῖται θεμέλια · οὗ σκιὰν ὁ νομοθέτης οὐ φέρει καὶ Ἠσαίας ‘ ὢ τάλας ’ βοᾷ καὶ ἕτερος ‘ ἀπολώλαμεν ’ καὶ ‘ γῆν ἑαυτὸν καὶ σποδὸν ’ ἄλλος καὶ ‘ τὸ πᾶν οὐδὲ σταγόνι ἐπέοικε ’ · τούτου τῇ κορυφῇ θεῖναι χεῖρα θαρρήσαιμι ; τῆς τολμηρίας — εἰ δὲ καὶ μὴ φλεχθείην , ἀλλὰ τίς τὸ ἀδύνατον δοίη ; ἆρ´ οὐ πλατεῖ γελασθήσομαι γέλωτι , οὐδ´ ἐν ἴσῳ τοῖς ἀνοητοτέροις ὀφθείς ; ἐγὼ χρείαν ἔχω ὑπὸ σοῦ βαπτισθῆναι · τίς γὰρ ἔχειν ἁγνὴν τὴν καρδίαν καυχήσαιτο , εἰ μόνον κληθείη βροτός ; τίς ὅλως , ὁπότε καὶ πρὸ συμπήξεως ἐν ἀνομίαις κεκίσσηται ; εἰ γὰρ καὶ τῷ πρωτοτύπῳ μέγα φυσᾷ , ἀλλ´ ὁ χοῦς ἕλκει κάτω καί , πρίν τι τῶν συγγενῶν ἀπομάξασθαι , οὐκ ἀνίησι . λουτρὸν τὸ ὑμέτερον , ἐν γὰρ πνεύματι — θεοποιοῦν , ἐπεὶ καὶ θεοῦ — ἀναπλάττον , ὑμῶν γὰρ τοῦ δημιουργοῦ . τὸ δὲ νῦν , εἰ μὴ ἐπὶ σοὶ ἀτέλεστον , τεύξῃ τούτων ὁ λόγος καὶ φαιδροτέρων . ἔα δὲ νῦν · ὧδε γὰρ τὸν κολοφῶνα θεῖναι τῇ δικαιοσύνῃ καλόν , ἵνα μηδὲν ἀτελὲς ᾖ τοῦ τελειοῦντος καὶ πληροῦντος τὸ πᾶν . ἢ οὐκ αὔταρκες , ὅσοις ὁ σκολιὸς ὄφις , τὸ τῆς ἐμῆς χειρὸς ἔργον ξύλῳ τῆς Ἐδὲμ προϋποσπάσας , εἰσδὺς ἰλυσπᾶται τοῖς ὕδασιν ; ἄφες εἰσπραχθήσαιτο τῆς ἐξαπάτης , οὗ μεῖζον εἰς δικαιοσύνην οὐδέν . Τούτοις , ὅτι μὴ τῶν ἄγαν φιλερίδων ἐκεῖνος , εἴκει τῷ ἐπιτάγματι · καὶ τὰ ἐπὶ τούτοις ὅσῳ θειότερα . τὰς γὰρ ἄνω πύλας ἡμῖν πάλαι συνεπτυγμένας διεπτυγμένας ὁρᾷ καί , οἷον εἰπεῖν , παραδεχομένας τοὺς ἀπωσμένους · καὶ τὸ πνεῦμα τῷ ἐν δίναις , καίτοι συνόν , ἐπιόν , τὸν μὲν τοῖς οὐκ εἰδόσι τιμῶν , τὸν δὲ καὶ ἁγιάζον τῇ θεωρίᾳ · καὶ ὁ πατὴρ διὰ νεφέλης , ὡς ἔθος , ἀποσαφῶν τὸ ἀμφίβολον , ἵνα τῆς παλαιᾶς ἀγνοίας ἐκνήψαντες τῷ καινῷ φέγγει καταστραπτώμεθα . τοῦτο ἐκείνου καὶ μᾶλλον ἔργον τοῦ πνεύματος .",
        "Label": "BAD."
    },
    {
        "Single Index": 49,
        "Text": "καὶ Πλάτων δὲ ὁ μέγας φιλόσοφος τὸν θεόν φησιν ἑαυτὸν στῆσαι ἐν μέσῳ τῷ κόσμῳ , τοῖς ἄλλοις δὲ παράδειγμα · καὶ ὑμᾶς δὲ Πλουτάρχου λέγοντος οἶμαι τοῦτο ἀκηκοέναι , οὐ γὰρ δήπου προσωμιλήκατε Πλάτωνι . Χρὴ γοῦν τὸν ὡς ἄριστα βουλόμενον ἑαυτῷ ὑποζωγραφῆσαι τὴν ἀρετὴν πρὸς τὸν θεὸν βλέπειν ὡς πρὸς παράδειγμα καὶ τὴν ἰδέαν τοῦ νοητοῦ κάλλους εἰς τὴν οἰκείαν μεταφέρειν ψυχὴν διὰ τῆς ὡς ἐφικτὸν μιμήσεως · καὶ μᾶλλόν γε τὸν ἀρχιερέα , ἐπειδή γε καὶ ὁ καθ´ ἡμᾶς λόγος αἰώνιος ἱερεὺς τῷ ἀποστόλῳ σοφῶς προσηγόρευται , οὐ κατὰ τάξιν Ἀαρών , ἀλλὰ κατὰ τὴν τάξιν Μελχισεδὲκ τὴν μίτραν ἀναδησάμενος καὶ τὸν ποδήρη περιβαλόμενος . ἔστι δέ τις , ὦ βέλτιστοι , καὶ νοητὴ μίτρα παρὰ τῷ κρείττονι καὶ χιτὼν ἀρχιερατικὸς ἄχρι ποδῶν καθειμένος , νοερὸς ἀλλ´ οὐκ αἰσθητός . οὐ γὰρ ἅπασα ἐπωμίς , οὐδὲ οἱ προσηρτημένοι ῥοΐσκοι καὶ κώδωνες , οὐδὲ τὸ ἐπὶ τοῦ στήθους ἐφούδ , οὐδὲ ἡ περὶ τὴν στολὴν δήλωσις τὸν ἱερέα ποιεῖ · ἀλλ´ ἐκεῖνος ἐμοὶ θύτης τοῦ μεγάλου πέφυκε θύματος , ὅστις δὴ τῇ μὲν τῶν ἀρετῶν πλοκῇ οἵᾳ τινὶ μίτρᾳ τὸν ὑπερανέχοντα κατακοσμεῖ νοῦν , τῇ δὲ τῆς ἀπαθείας λευκότητι τὸ ὅλον καθαγιάζει σῶμα , κώδωσι δὲ καὶ ῥοΐσκοις , ταῖς πρακτικαῖς ἀρεταῖς , τὸ μὲν στυφούσαις τῷ τῆς φύσεως τραχεῖ τὸν μετιόντα , τὸ δὲ οἷον ἠχούσαις καὶ δεικνυούσαις τὸν ταύτης ἐραστήν , λαμπρῶς ἄγαν κεκόσμηται . τὸ γὰρ ἐπὶ τοῦ στήθους ἐφοὺδ ὡς ποικίλην ἔχον τὴν θεωρίαν εἰς ἕτερον καιρὸν ἀναβάλλομαι . χρόαι γὰρ ἐν τούτῳ λίθων διάφοροι καὶ ποικίλη κατασκευὴ καὶ μεταβολαὶ τῶν χρωμάτων διάφοροι , καὶ δεῖ τὸν εἰς λεπτὸν κατιόντα τοῖς θεωρήμασι μακρὸν ἀνελίξαι λόγον τὸ περιεπτυγμένον τοῦ νοῦ ἀναπλοῦντα καὶ ἀναπτύσσοντα . Εἰ μὲν οὖν πρὸς τὸν μέγαν ἀρχιερέα τις ἀποβλέπων ἑαυτὸν ἀποζωγραφοίη , οὗτός ἐστιν ὁ παρὰ τῷ μεγάλῳ τούτῳ πατρὶ τῆς θαυμασίας ἀρετῆς ζωγράφος ἠκριβωμένος · ὁ δὲ μὴ ‘ μετὰ λόγου καὶ θεωρίας ’ , κατ´ αὐτὸν αὖθις φάναι , ἱερατικῶς μορφαζόμενος , ἀλλὰ τοῖς ἐπιτυχοῦσι χρώμασιν εἰς τὴν ἱερατικὴν εἰκόνα συγχρώμενος , ὁ κακὸς ζωγράφος οὗτός ἐστι , τὴν μὲν ταινίαν περὶ τοὺς πόδας διατιθέμενος καὶ τὴν ὑπὲρ ταύτην κίδαριν κατὰ νώτου ποιούμενος , τὴν δὲ ῥόαν ἐπὶ τῆς ᾤας ἀπαιωρῶν τοῦ ἐνδύματος καὶ τὸν κώδωνα κατὰ τοῦ μετώπου προσαρτῶν · οὐ γὰρ οὕτω ταῦτα παρὰ τῷ κρείττονι . οὗτος οὐ μόνον τῆς θαυμασίας ἀρετῆς οὕτω ζωγραφῶν ἑαυτὸν καταψεύδεται , ἀλλὰ καὶ τοῖς ἄλλοις ζωγράφοις φαῦλον παράδειγμα γίνεται .",
        "Label": "BAD."
    },
    {
        "Single Index": 185,
        "Text": "ἀλλ´ ἦν ἀναιδὴς καὶ πιπράσκων καὶ πίνων καὶ τοῖς πονηροῖς μὴ προσοχθίζων τρόποις , οὐδ´ αὖ συνῆκεν ἐκβοᾶν · τὸν δεσπότην ἡ τῶν βροτῶν σύμπασα μελπέτω κτίσις . ᾠδὴ θʹ , Ξενίας δεσποτικῆς καὶ ἀθανάτου τραπέζης . Τοῦ κήρυκος βοῶντος ὡς ὁ δεσπότης εἰς ὑπερῴους χαμόθεν ἤρθη τόπους κοινῇ πρὸς αὐτὸν συνδραμόντες εὐτόνως ἄνω κάτωθεν ἐν τρόποις ὑπερτάτοις θείας τραπέζης συμμετάσχωμεν , φίλοι . ἄπιτε , τοῖς μαθηταῖς ὁ λόγος ἔφη , τὸ πάσχα . Τὸ πάσχα , φησὶ τοῖς μαθηταῖς ὁ πλάσας , θύειν τὸ θεῖον εἰς ὑπέρτατον τόπον , ᾧ νοῦς ἔνεστι τοῖς ἐμοῖς μύσταις ξένως , ἑτοιμάσατε γνωστικαῖς θεωρίαις , ἐξ ἀζύμου μὲν τῆς ἀληθείας λόγου , στερρᾷ δὲ πήξει τῇ βάσει τῶν δογμάτων . δημιουργὸν ὁ πατὴρ πρὸ τῶν αἰώνων σοφίαν γεννᾷ , ἀρχήν . Λόγον με πλάστην τῶν ἀπείρων κτισμάτων γεννᾷ πατὴρ πρίν , πλὴν πρὸ αἰώνων ὅλων , ἀρχὴν ὁδῶν ἄναρχον ἀγνώστων λόγον . γεννᾷ μὲν οὕτως , εἶτα καὶ κτίζει πάλιν εἰς ἔργα ταῦτα τῶν γε νῦν τελουμένων . λόγος γὰρ ὢν ἄκτιστος ἄρρητος μόνος φωνὰς λέγω πως οὗ προσείλημμαι γένους . ὡς ἄνθρωπος ὑπάρχω οὐσίᾳ , οὐ φαντασίᾳ , οὕτω θεὸς τῷ τρόπῳ . Ὥσπερ βροτὸς πέφυκα καὶ θεὸς πέλω , οὕτω θεὸς πέφυκα καὶ βροτὸς μένω · ὑπόστασις γάρ εἰμι σύνθετος μία . ἀλλ´ ὥσπερ ὢν ἄνθρωπος ὁ πλάστης λόγος φύσει τὸ πᾶν πέφυκα μηδὲν φαντάσας , οὕτω θεὸς πέφυκε τὸ πρόσλημμά μου . οὗτος γάρ ἐστιν ἀντιδόσεως τρόπος · εἴληφεν ὡς δέδωκεν , εἶτ´ ἀντιστρόφως δέδωκεν ὡς εἴληφεν . ἰσότης φίλη · ἐκεῖνο τοῦτο , τοῦτ´ ἐκεῖνο τῇ φύσει , ἄμφω τὸ κοινόν , ἓν δ´ ὁμοῦ τε καὶ δύο . εἷς εἰμι τοίνυν , τὰς φύσεις μὴ συγχέας , ἐξ ὧν , ἐν οἷς πέφυκα , τὸ κρεῖττον δ´ , ἅπερ . τὸ μὲν γὰρ ἐξ ὧν ταῦτα συγχεῖ πολλάκις , ὥσπερ τὸ σῶμα τὰς συνελθούσας φύσεις ( οὐ πῦρ γάρ ἐστιν , οὐκ ἀήρ , οὐδ´ ἄλλό τι ) · τὸ δ´ αὖ ἐν οἷς τρίτον τι τούτων τυγχάνει · ὃ δ´ οὖν ἅπερ πέφυκε , ταῦτα τυγχάνει . ἅπερ κἀγὼ πέφυκα φύσεως λόγοις , θεὸς βροτὸς τέλειος , εἷς ἄμφω μόνος . Εἰς τὸν βασιλέα κῦριν Ῥωμανὸν τὸν γέροντα στίχοι , ἐν ταῖς ἀρχαῖς τῶν λέξεων δηλοῦντες τὸ ὄνομα . Ῥοδοκρινοπρόσωπος ὡραῖος μέδων ἀκτῖσι νίκης οὐρανοῖ σκηπτουχίαν . Εἰς τὸν βασιλέα κῦριν Βασίλειον ὅμοιοι . Βέβαιον ἄστρον , σεμνὸν ἵλασμα λίαν ἔλαμψεν ἴσχειν οἴακας σκηπτουχίας .",
        "Label": "BAD."
    },
    {
        "Single Index": 127,
        "Text": "οὐδὲ τοῦ εὐτερποῦς καὶ τοῦ πρὸς ἡδονὴν ἐστέρηται , ὀνόμασι δὲ περιήνθισται ἁβροῖς καὶ ὡραίοις σχημάτων τ´ ἐξαλλαγαῖς καὶ τῇ καινοτομίᾳ τῆς φράσεως πρὸς τὸ ὑψηλότερον . ἥρμοσται δὲ πάνυ χαριέντως καὶ ἐννοίαις παραδόξοις καὶ συντόμοις ἐψύχωται , ᾠκονόμηται δὲ κατὰ τὰς Ἰσοκράτους καὶ Δημοσθένους τέχνας . πόρρωθέν τε γὰρ τὸ ὑποτρέχον διοικούμενον φαίνεται καὶ τὸ ἀντιπῖπτον εὐθὺς πρὸς τοῦτο ἐπαναδίδοται . ὅ γέ τοι πρώτως ἀναγινώσκων ἐκ περιττοῦ τὰ πολλὰ κεῖσθαι οἰόμενος , προϊόντος τοῦ λόγου , τὴν οἰκονομίαν τοῦ συγγεγραφότος θαυμάσεται · καὶ αὐτὴ δὲ ἡ ἀρχὴ τοῦ συγγράμματος ἔοικε τοῖς ἑλικτοῖς ὄφεσι · οὗτοι τε γὰρ τὴν κεφαλὴν εἴσω τῆς σπείρας κατακαλύψαντες , τὸ λοιπὸν σῶμα προβέβληνται , καὶ τὸ βιβλίον τὴν τῆς ὑποθέσεως εἰσβολὴν ἐν μέσῳ διολισθήσασαν ὥσπερ κληρωσάμενον ἀρχὴν πεποίηται τὴν μεσότητα . Τρυφᾷ δὲ ὁ λόγος πάσης χάριτος ἄνθεσι . καὶ ἡδὺς μέν ἐστι τῇ λέξει καὶ τῇ εὐστομίᾳ τοῦ ῥητορεύσαντος , δὲ τῇ ὑψηγορίᾳ καὶ τῷ δοκεῖν κατ´ ἔμμετρον μεγαληγορίας τὰ πολλὰ συγκεῖσθαι . κεκαλλώπισται δὲ καὶ ἐπεισοδίοις διηγήμασι χάριν , ὡς ἂν εἴποι τις , ἀφροδίσιον πνέουσι . καὶ ἔστιν αὐτῷ τὸ μὲν εὔγλωττον καὶ τὴν λίχνον καταμελιττοῦν ποιητικῶς κατεσκευασμένον ἄνευ τοῦ φορτικοῦ , τὸ δὲ συνεστηκός τε καὶ οἷον ἡρωϊκὸν καλλιεπείᾳ . Ὃ δὲ πλείστους οἶδ´ ἐπαιτιωμένους , τὸ τῆς Χαρικλείας φημί , ὅτι μὴ γυναικεῖον μηδὲ θῆλυ τῷ ῥήτορι φθέγγεται , ἀλλὰ παρὰ τὴν τέχνην αὐτῇ ἡ ἐπῆρται πρὸς , αὐτὸς οὐκ ἔχω ὅπως ἂν ἀρκούντως ἐπαινέσαιμι . οὐ γὰρ κατὰ κόρας , ἀλλὰ τετελεσμένη κἀκ τοῦ Πυθίου , καὶ πολλὰ θρήνων χρηστηριάζει , ἐνθεάζει τε κατὰ τὰς μάντιδας καὶ πέφυκε . δὲ τοῖς ἄλλοις προσώποις τὸ εἰκὸς ὁ συγγραφεὺς ἀποδίδωσι . τάς γέ τῶν , ἃς οὐκ ἄν τις περικαλύψασθαι , οὗτος εὐπρεπῶς διηγούμενος κρείττονας δέδειχε λεγομένας ἢ χείρονας πεπραγμένας . οὕτω γέ τοι καὶ τὸν πρεσβύτην Καλάσιριν ἐπὶ μέμψεως , πρᾶγμα τῶν μὴ πάνυ πιστευομένων ἂν ὁ τῷ ποικίλῳ τῆς τέχνης τὸ δοκοῦν ἀπώσατο . καὶ γε , ὅτι ἐν ὑγρῷ οὕτω καὶ διακεχυμένῳ συγγράμματι τὸ συνεστηκός τε καὶ οἷον αὔθαδες τῆς ἐτήρησε καὶ τὴν τῆς Χαρικλείας ψυχὴν ἅπαξ κατασπάσας εἰς ἔρωτα ἀπὸ τῆς πανδήμου ταύτην Ἀφροδίτης τετήρηκε , οὐδ´ ἐν οἷς νενίκητο ἀποσεισαμένην τὸ ἔννομον .",
        "Label": "BAD."
    },
    {
        "Single Index": 120,
        "Text": "πλάττει δὲ καὶ ὑακινθίνους λίθους καὶ σμαραγδίνους καὶ σαρδώνυχας . θεραπεύει τε ἀσπίδων δήγματα καὶ ἀχλὺν ὀφθαλμῶν οὐ τοῖς ἐγνωσμένοις φαρμάκοις , ἀλλὰ περιάπτοις τισὶ καὶ ἐπᾴσμασιν . ἐκ δὲ ἀποπατήματος τῶν συνελθόντων βοῶν καὶ τοῦ οὔρου ἀποπατεῖν ἄνδρα ποιεῖ καὶ γυναῖκα οὐρεῖν , ὅτε βούλοιτο , καὶ γελᾶν πάμμεγα · εὐφορίαν τε τεχνικὴν ἢ μᾶλλον γοητικὴν χωρίοις ἐργάζεται καὶ τὴν ἐναντίαν ἀφορίαν ἐξ ἀντιπαθειῶν . ὁ δὲ ἀφροσέληνον συλλέγει ἐκ τῆς δρόσου τῶν φυτῶν καὶ τῶν σεληναίων αὐγῶν , ἀμεθύσους τε διατηρεῖ τοὺς ἐν οἴνῳ διανυκτερεύοντας . τερατεύεται δέ τινας ὠφελείας ἀπὸ χελώνης , ἀπὸ ἀρκτῴου αἰδοίου , ἐξ ἄλλων ζῴων τε καὶ θηρῶν . πεποίηται δὲ αὐτῷ καὶ ἰσχνοποιὸν φάρμακον ὑπερορίων σαρκῶν . ἀφανίζει δὲ τὰ ἐν τοῖς λαχάνοις ζῳύφια , καινούς τινας τρόπους ὑποτιθείς . λέγει δὲ καὶ περὶ τοῦ Γοργονείου · πόα δέ ἐστι τοῦτο ὑπόγειος τὰ πολλά · λέγει οὖν ὡς , εἴ τις κόρη πλησίον αὐτῆς ὡς Ἀφροδίτης νόμος συμπλακείη , ἄνεισιν ἐπὶ τὴν θέαν ἡ πόα καὶ τὸ γινόμενον περιέργως ὁρᾷ . ποιεῖται δὲ καὶ καλλιβλέφαρα φάρμακα καὶ ἐποπτικά . ῥᾷστον δὲ αὐτῷ καὶ τὴν πολλοῖς ἐγκυλισθεῖσαν ἀνδράσι γυναῖκα παρθένον αὖθις ἐργάσασθαι . κοιμίζει δὲ καὶ παράσιτον καί ἐστιν αὐτῷ τὸ γινόμενον εὐθυμίας πηγή . ἐπέχει δὲ καὶ ὀνείρωξιν καὶ ῥᾷστα τὰ δευτέρια κατάγει καὶ γλαυκὰ μελαίνει ὄμματα . ἔστι δὲ αὐτῷ καὶ κλεὶς βρεφῶν ὀλισθήμασι καί τι ἄλλο νυκτιφαές . ἔρωτας δὲ καὶ ἀνάπτει καὶ σβέννυσι , καὶ τρίχας λευκὰς μελαίνει , λευκαίνει δὲ μελαίνας . καὶ ἄλλ´ ἄττα τοιαῦτα ὁ ἀνὴρ οὗτος ἐν τοῖς Κεστοῖς αὐτοῦ τερατολογεῖ καὶ διέξεισι . Παράδοξα δὲ ποιεῖν οἱ μὲν πολλοὶ βούλοιντ´ ἂν ἐκ μαγείας καὶ ἀπηγορευμένων τεχνῶν . σὺ δ´ ἄν , εἰ βούλοιο καὶ τὸ σέβας φυλάττοις , καὶ ταῦτ´ ἂν ποιοίης καὶ γελῴης ὡς ἥδιστα . λινόσπερμα οὖν μετὰ ἀρτοτύρου ἔν τινι θαλαττίῳ μέρει διασκεδάζων ἐν αὐτῷ τὰ παρανηχόμενα συνάξεις ἰχθύδια . εἰ βούλει δὲ καὶ ἀλέκτορα νικῆσαι μαχόμενον , ἀδίαντον τρίψας τῷ συνήθει βρώματι παραμίγνυε . Αἰθίοπα δὲ ποιήσεις ἐν συμποσίῳ φανῆναι σηπίας τὸ μέλαν ἐγχέας τῷ ἐλλυχνίῳ . καὶ στρόβιλον εἰ ἀνοῖξαι βούλει χερσί , λιθάργυρον ὕδατι λειώσας κατάχριε . καὶ πεζῇ βαδίζων οὐ πονήσεις ἀρτεμισίαν ταῖς χερσὶ κατέχων μονόκλωνον .",
        "Label": "BAD."
    },
    {
        "Single Index": 396,
        "Text": "τὴν δὲ σὴν μεγίστην ὑπεροχὴν οὐ συναριθμεῖ τούτοις οὐδὲ τοῖς συμφωνουμένοις καταδεσμεῖ , ἀλλ´ ἐπὶ τοῦ οἰκείου ὕψους τηροῦσα τῇ ὑπερφυεστάτῃ τιμᾷ τοῦ νωβελισσίμου τιμῇ καὶ εἰς μετέωρον ἀνάγει ὕψος τοῦ ἀξιώματος , ἔξωθεν τοῦτο τῶν συμφωνιῶν παρέχουσα καὶ τοῦ καταλόγου τῶν λοιπῶν τιμῶν ὑπεραίρουσα καὶ τὸν ἐξῃρημένον τοῦ ἐξῃρημένου βαθμοῦ ἀξιοῦσα · ὁποῖον δὲ τούτου τὸ μέγεθος , λόγοι τε ἄνωθεν ᾄδουσι καὶ ἡ καθ´ ἡμᾶς τῶν πραγμάτων διαγωγὴ δείκνυσι · τἆλλα γὰρ αὐτῷ ξύμπαντα δεύτερα , τοῦτο δὲ τοῦ βασιλικοῦ ὕψους μόνῳ τῷ καίσαρι διατέμνεται . καὶ δέχοιο τὴν τοιαύτην τιμὴν ἀπὸ μὲν τῆς ἡμετέρας φωνῆς τε καὶ προαιρέσεως , οὐδὲν δὲ ἔλαττον καὶ ἀπὸ μεγάλων ἄρχοιο τῶν τιμῶν σὺν θεῷ τούτοις ἐπιβαλλόμενος . ἴσθι μέντοι γε καὶ τοῦτο , εὐγενέστατε καὶ γενναιότατε , ὡς πολλοῖς τῶν ἐν τῇ συμφωνίᾳ ἀξιωμάτων καὶ τυπικὰ βλαττία πρὸς τῇ ῥόγᾳ ἀγωρισμένα εἰσίν · ἡ μέντοι γε βασιλεία μου οὐ μέχρι τοῦ ἀριθμοῦ τούτων τὸν τῶν βλαττίων ἀριθμὸν ἀφορίζεται , ἀλλ´ , ἵν´ ἔχοις τι κἀνταῦθα πλέον , σύμπαντα τὰ βλαττία πρὸς τοῖς διδομένοις μετὰ τῶν ἀξιωμάτων εἰς ἑκατοστὸν συγκεφαλαιοῦνται ἀριθμόν , ὧς εἶναι τὰ πολλαπλάσια τούτων ἐκτὸς τῶν ἀφωρισμένων τοῖς ἀξιώμασι . Μέχρι μὲν τούτου τὰ τῆς βασιλικῆς ἀρχῆς καὶ τῆς ἀψευδοῦς γνώμης καὶ διαθέσεως . ὁπόσα δὲ θεὸς εἰς ὅρκον καταγόμενος βεβαιοῖ , ταῦτα · ἴστω ὁ κύριος ἡμῶν Ἰησοῦς Χριστός , ὁ ποιητὴς οὐρανοῦ καὶ γῆς , καὶ ἡ τεκοῦσα τοῦτον ὑπεράχραντος θεοτόκος , ἴστωσαν αἱ ἀγγελικαὶ καὶ θεῖαι δυνάμεις , οἱ κορυφαῖοι τῶν ἀποστόλων , σύμπασα ἡ εὐσεβὴς ἡμῶν λατρεία , ὡς ἅπαντα τὰ ἐν ταῖς συμφωνίαις ἡμῶν παρὰ τῆς βασιλείας μου διδόμενά τε καὶ ἐπαγγελλόμενα ἐν ἀξιώμασιν , ἐν ῥόγαις , ἐν εὐνοίαις , ἐν συμμαχίαις , ἐν φίλος , ἐν εἰλικρινέσι καὶ καθαραῖς διαθέσεσιν ἀψευδῆ καὶ ἀπαράβατα καὶ ἀμετάθετα ἔσται καὶ οὐδὲν ἄπρακτον γενήσεται ὦν ἐπηγγείλατό σοι τὸ κράτος ἡμῶν , ἀλλὰ πάντα τελειωθήσεται , καὶ μάλιστα ὅσα ἐπὶ τῷ θυγατρίῳ σου συμπεφώνηται . βασιλικῆς γὰρ εὐφημίας ἀξιωθήσεται καὶ τῷ βασιλεῖ καὶ υἱῷ μου ἀδιασπάστως συμβιώσειε καὶ ὁμοῦ τούτῳ σὺν θεῷ φάναι ἐν τοῖς ἀνακτόροις διαπρέψειε καὶ τὸν τοῦ θεοῦ κατευθυνεῖ λαὸν περιούσιον . ἔχεις οὖν καὶ τὴν ἀπὸ τοῦ λόγου καὶ τὴν ἀπὸ τοῦ ὅρκου βεβαίωσιν · καὶ ὁ λόγος οὐ ψιλός , ἀλλ´ ἀνάγραπτος , ὡς ὁρᾷς · καὶ οὐκ ἐν γράμμασι μόνον οὐδὲ ἐν βασιλείοις ὑπογραφαῖς , ἀλλὰ καὶ ἐν σφραγῖδι χρυσῇ , τὴν χρυσῆν ὄντως ἡμῖν ἐπισφραγιζομένῃ συγγένειαν .",
        "Label": "BAD."
    },
    {
        "Single Index": 167,
        "Text": "Ἀλλὰ ταῦτα μὲν μακροτέρου ἂν εἴη λόγου καὶ ὑψηλοτέρου καὶ πόρρω τῆς προθέσεως , ἣν δή σοι ἐνδείκνυσθαι προειλόμεθα · ὁ δέ γε λόγος πληρούτω τὴν ἐπαγγελίαν καὶ τὰς προφητικάς σοι βίβλους παρεξεταζέτω καὶ δεικνύτω , ὅτι τὸ μὲν τῆς ἐνανθρωπήσεως τοῦ λόγου ἔργον οὐ πάνυ ἀρχαιότατον , ἡ δὲ βουλὴ τοῦ πατρὸς περὶ τῆς τοιαύτης εὐδοκίας ἀίδιός τε καὶ προαιώνιος , ἧς αὐτάγγελος ἐγεγόνει ὁ υἱός . βραχὺ δέ τί σοι προειρηκὼς ἐπ´ αὐτὸ καὶ δὴ βαδιοῦμαί σοι τὸ ἐπάγγελμα . Τί δὲ τοῦτό ἐστιν , ὃ μέλλω ἐρεῖν ; διττός ἐστιν ὁ λόγος τῆς ἀποδείξεως τοῦ ἡμετέρου σεβάσματος , ὁ μὲν κεκρυμμένος καὶ ἀπόρρητος ὡς εἰπεῖν τοῖς πολλοῖς , ὁ δὲ προβεβλημένος καὶ τοῖς πᾶσι τηλεφανὴς ὡς ἐρεῖν . καὶ ὁ μὲν ταῖς κεκαθαρμέναις ἀθρόον ἀναλάμπει ψυχαῖς ὥσπερ ἡλιακὸν φῶς , τὴν πήρωσιν ἀποβαλομέναις τῆς φύσεως , καὶ ἔφθασάν γε τῶν καθ´ ἡμᾶς θεολόγων ἔνιοι εἰς τὸ τοιοῦτον μέτρον τῆς τελειώσεως καὶ γέγονεν αὐτοῖς οὐχ ὁ προφητικὸς λόγος τῆς οἰκονομίας διδάσκαλος , ἀλλ´ ὁ ὑπερούσιος τοῦ θείου μυστηρίου καθηγεμών , καὶ ἵνα σοι τὸ φρικωδέστατον εἴπω , καὶ ἀνηρπάγησάν τινες τῆς καθ´ ἡμᾶς οἰκουμένης καὶ μέχρι τοῦ ἐνδοτέρου ἐπτερώθησαν οὐρανοῦ καὶ τά τε ἀθέατα τεθέανται καὶ αὐτήκοοι τῶν ἀρρήτων γεγόνασι καὶ ἀτρεμέσι νοὸς ὀφθαλμοῖς αὐτὸν σεσωματωμένον τὸν Ἰησοῦν ἑωράκασι καὶ τῆς θείας ἐκεῖθεν αἴγλης κατηξιώθησαν . Καὶ ὁ μὲν κρύφιος τῆς ἀποδείξεως λόγος οὗτος , ὃν οὔτε θεμιτὸν ἀναπτῦξαί σου τῇ ψυχῇ ἴσως οὐδὲ χωρητόν , καὶ τοῦτο τυπικῶς ἐδήλου τὸ ἱλαστήριον σεραφικαῖς καλυπτόμενον πτέρυξιν . ὁ δέ γε διωμαλισμένος τε καὶ σύντομος ἀπὸ τῶν προφητικῶν λόγων καὶ Μωσαϊκῶν βιβλίων τὸ ἰσχυρὸν ἔχει καὶ ἀναντίρρητον · οὐκ ἐντεῦθεν δὲ μόνον , ἀλλ´ ἵνα καὶ τὸ παράδοξον εἴπω , ὅτι καὶ τῶν παρ´ Ἕλλησι λογίων ἔνιοι , οἱ φιλοσοφώτεροι καὶ ἀκριβέστεροι , τὴν πρὸς ἡμᾶς ἐπιδημίαν τοῦ λόγου καὶ τὴν τῆς τριάδος αἴγλην προεγνώκασί τε καὶ προειρήκασι καὶ ἐν μικροῖς τισι συμβόλοις καὶ τὴν ἀπόρρητον τῆς θεολογίας γνῶσιν ὅσον εἰκὸς ἐφαντάσθησαν , πολλοὶ δὲ καὶ ἐνθουσιασμοῦ πληρωθέντες θεὸν τὸν σαρκωθέντα λόγον εἰρήκασι · καὶ τὸ θῆλυ δέ , προφητικοῦ πληρωθεῖσαι ἔνιαι πνεύματος , τὸ ἐσόμενον ἐχρησμολόγησαν τοῦ λόγου μυστήριον · καὶ τὰ παρ´ Ἕλλησι δὲ χρηστήρια , ὁπόσα ἐν Δελφοῖς ἢ ἐν Δωδώνῃ ἢ ἀλλαχόσε ἵδρυντο , θεὸν τὸν σαρκωθέντα λόγον ἀνωμολόγησαν , καὶ τούτων πλήρεις αἱ περὶ αὐτοῦ ἱστορίαι καὶ πολὺς λόγος ἐν τοῖς περὶ τούτων συγγράμμασιν .",
        "Label": "BAD."
    },
    {
        "Single Index": 12,
        "Text": "Σὺ δέ μοι σφόδρα πρόσεχε τῇ τούτων ἐξηγήσει . κλίνη τυγχάνει Σολομῶν ὁ τῶν σωθέντων τόπος , ἑξήκοντα δὲ δυνατοὶ περικυκλοῦντες ταύτην ὄντως αὐτοὶ πεφύκασιν οἱ πάνυ σεσωμένοι . ἑξήκοντα δὲ λέγονται τῷ λόγῳ τῶν Ἀισμάτων ὡς δεκαπλασιάσαντες ἐν ἀγαθοεργίαις τὴν δεδομένην πρὸς αὐτοὺς ἑξάδα τῶν ταλάντων . οἵτινες ὄντες δυνατοὶ τῇ χάριτι τῇ θείᾳ θάμβους ἐνέπλησαν πολλοῦ τὰ στίφη τῶν δαιμόνων τῶν ἐν νυξὶ τὸν πόλεμον ἐχόντων κατ´ ἀνθρώπων , ὥσπερ ἐκπλήττει τις ἀνὴρ ῥομφαίαν μηρῷ φέρων τοὺς μὴ πρὸς πόλεμον καλῶς ἐκδεδοκιμασμένους . ἐκεῖνοι γὰρ σπασάμενοι τὸ τοῦ σταυροῦ σημεῖον ὥσπερ ῥομφαίαν δίστομον ἠκονημένην λίαν πρὸς τὰς ἀρχὰς ἀντέστησαν καὶ πρὸς τὰς ἐξουσίας τοῦ κοσμοκράτορος σατᾶν , τοῦ σκότους τοὺς προστάτας . Ταῦτα μὲν οὕτω παρ´ ἡμῶν ὡς δυνατὸν ἐλέχθη · εἰ δ´ ἴσως κατὰ σύνταξιν ὁ λόγος οὐ προβαίνει , μὴ τὸ θαυμάσῃς , δέσποτα , μηδὲ δυσαρεστήσῃς , οὕτως γὰρ ἔχει τὰ πολλὰ τῶν προφητικωτέρων . Φέρε λοιπὸν ἁψώμεθα τῶν ἐφεξῆς ᾀσμάτων . ( φορεῖον ἐποίησεν ἑαυτῷ ὁ βασιλεὺς Σολομῶν ἀπὸ ξύλου τοῦ Λιβάνου . στύλους αὐτοῦ ἐποίησεν ἀργυροῦς καὶ τὸ ἀνάκλιτον αὐτοῦ . ἐπίβασιν αὐτοῦ πορφυρᾶν , ἐντὸς αὐτοῦ λιθόστρωτον , ἀγάπην ἀπὸ θυγατέρων Ἱερουσαλήμ . Ὁ λόγος ὁ προκείμενος τοῦ μέλους τῶν Ἀισμάτων τὴν ἐξ ἐθνῶν αἰνίττεται πανσόφως ἐκκλησίαν . ὁ βασιλεὺς γὰρ Σολομῶν , τοῦτ´ ἔστιν ὁ νυμφίος , ἐν ταύτῃ κλίνει κεφαλὴν ὡς ἔν τινι φορείῳ · ἥντινα κατεσκεύασεν ἐκ ξύλων τοῦ Λιβάνου , τοῦτ´ ἔστιν ἀπὸ τῶν ἐθνῶν τῶν ἀπωσμένων πάλαι . ἔστι μὲν γὰρ καὶ Λίβανος σεπτός , ἡγιασμένος , οὗτινος μέμνηται Δαυὶδ ὁ ψαλμογράφος λέγων · ὡς φοῖνιξ ἐξανθήσεται δίκαιος ἐν κυρίῳ καὶ πληθυνθήσεται καλῶς ὡς κέδρος ἐν Λιβάνῳ . ἔστι δὲ πάλιν Λίβανος ἀπόβλητος ἐν πᾶσιν , οὗπερ ἐπεύχεται Δαυὶδ τὰς κέδρους συντριβῆναι . στύλους δὲ σύ μοι νόησον καὶ βάσεις τοῦ φορείου τοὺς ἀποστόλους ἀληθῶς καὶ τοὺς προφήτας ὅλους , οἵτινες ὑπεστήριξαν Χριστοῦ τὴν ἐκκλησίαν καὶ τὴν ἀγάπην ηὔξησαν , ἤγουν τὴν σωτηρίαν , τῶν ἀνθρωπίνων δηλαδὴ ψυχῶν τῶν ἀπωσμένων . Ταῦτα μὲν οὖν λελάληκεν ὑπὲρ αὐτῆς ἡ νύμφη · εἶτα προτρέπεται ψυχαῖς ἁπάσαις τῶν ἀνθρώπων ὑπεξελθεῖν τῶν κοσμικῶν σκανδάλων καὶ θορύβων καὶ τὸν νυμφίον κατιδεῖν αὐταῖς συνηνωμένον . φησὶ γὰρ οὕτω πρὸς αὐτὰς ὑφ´ ἡδονῆς ἡ νύμφη · . ( ἐξέλθετε καὶ ἴδετε , θυγατέρες Σιών , ἐν τῷ βασιλεῖ Σολομῶν , ἐν τῷ . στεφάνῳ ᾧ ἐστεφάνωσεν αὐτὸν ἡ μήτηρ αὐτοῦ ἐν ἡμέρᾳ νυμφεύσεως . καὶ ἐν ἡμέρᾳ εὐφροσύνης καρδίας αὐτοῦ .",
        "Label": "BAD."
    },
    {
        "Single Index": 24,
        "Text": "Τούτων τοιγαροῦν οἱ στρατιῶται ἀκηκοότες καὶ τῶν στρατιωτῶν ὁπόσον στρατηγικόν τε καὶ ἔκκριτον , καταλαμβάνουσι τὸ Βυζάντιον , τῶν ἴσων ἢ καὶ κρειττόνων τευξόμενοι · ὥριστο γοῦν αὐτοῖς ἡμέρα τῆς εἰς τὸν βασιλέα εἰσόδου , κἀγὼ τηνικαῦτα παρεγενόμην τῷ αὐτοκράτορι · καὶ εἰσῄεσαν ἄνδρες γενναῖοι καὶ ἀτεχνῶς ἥρωες , εἶτα δὴ τὰς κεφαλὰς ὑποκλίναντες καὶ ἐπευφημήσαντες ὅσον εἰκὸς , ἐπὶ μέρος , τοῦ βασιλέως κελεύσαντος , ἔστησαν · εἶτα δέον καθένα τούτους διαιρεῖν καὶ λόγων πρὸς ἐκείνους βασιλικῶν καὶ φιλοτίμων ἀπάρξεσθαι , ὁ δὲ πρῶτα μέν τοι ἀγενῶς ὠνείδισε ξύμπασιν , εἶτα δὴ ἐς μέσους τὸν κορυφαῖον τούτων στήσας καὶ τὸν εὐθὺς μετ´ ἐκεῖνον ( ἐπρέσβευε γὰρ τούτοις ξύμπασιν ὁ Κομνηνὸς Ἰσαάκιος , ἦν δ´ ὁ Κεκαυμένος οὗτος ὁ Κολωνείαθεν ) , ὕβρεσι μυρίαις κατέπλυνεν ὡς ἀπολωλεκότα μικροῦ δεῖν τὴν Ἀντιόχου καὶ τὰς δυνάμεις καταλελυκότα , καὶ γενναῖον μὲν ἢ στρατηγικὸν οὐδὲν ἐπιδείξαντα , τὰ δὲ τῶν πολλῶν συλλέξαντα χρήματα , καὶ τὴν ἀρχὴν ἐσχηκότα οὐκ εὐκλείας , ἀλλ´ ἀπληστίας ὑπόθεσιν · ἐφ´ οἷς ἐκείνου παγέντος τῷ ἀθρόῳ τῆς ἐπιπλήξεως , καὶ τὰ κρείττω μὲν προσδοκήσαντος , τοῖς δ´ ἐναντίοις καθυβρισθέντος , τῶν τε συστρατήγων ὑπεραπολογήσασθαι ἐκείνου ἐπικεχειρηκότων , ὁ βασιλεὺς καὶ τούτοις τὴν γλῶτταν ἐπέσχε · καὶ εἰ τῶν ἄλλων κατωλιγωρήκει , δέον τόν γε Ἰσαάκιον πάσης ἀξιῶσαι εὐφημίας τε καὶ τιμῆς , ὁ δὲ κἀκείνῳ ἀπείπατο τὴν εὐμένειαν . ‚ τ \" Περὶ τῆς τοῦ Κομνηνοῦ ἀποστασίας .",
        "Label": "BAD."
    },
    {
        "Single Index": 15,
        "Text": "Ἄλλως δέ , φησίν , ἀδύνατον εἶναι τὸν ἀμφορέα ἐν ἑαυτῷ ἢ τὸν οἶνον ἐν ἑαυτῷ ( δεήσει γὰρ ἀμφότερα ἑκάτερον ὑπάρχειν , καὶ τὸν οἶνον οἶνον καὶ ἀμφορέα , καὶ τὸν ἀμφορέα ἀμφορέα καὶ οἶνον ) καὶ ὅτε ἐλέγομεν τὸν οἶνον ἐν τῷ ἀμφορεῖ , ἐνομιζόμεθα λέγων , ὡς εἰ ἐλέγομεν τὸν οἶνον ἐν τῷ οἴνῳ · ὁ γὰρ ἀμφορεὺς ἀμφότερα . Ἀλλὰ δέξεται ὁ ἀμφορεὺς τὸν οἶνον οὐχ ᾗ αὐτὸς οἶνος , ἀλλ´ ᾗ ἐκεῖνος . Καὶ ὁ οἶνος ἔσται ἐν τῷ ἀμφορεῖ οὐχ ᾗ αὐτὸς ἀμφορεύς , ἀλλ´ ᾗ ἐκεῖνος ἀμφορεύς . β . ( Ἀλλὰ μὴν οὐδὲ κατὰ συμβεβηκὸς . ἐνδέχεται . . . ) . Ἵνα μή τις ὑπονοήσῃ , ὅτι κἂν κατὰ συμβεβηκὸς ἔσται τι αὐτὸ ἐν ἑαυτῷ , ἤγουν ὁ ἀμφορεὺς ἐν ἑαυτῷ , διότι ὁ οἶνος , ὃς ἐν τῷ ἀμφορεῖ συνέβη εἶναι , καὶ λέγεται ἀμφορεὺς - οἶνος · πολλάκις γὰρ λέγομεν , ὡς ὅλον ἔπιέ τις τὸν ἀμφορέα - οἶον , ἀναιρεῖ καὶ τοῦτο . Ὅτι εἰ οὕτω τις εἴποι , συμβήσεται ἐν τῷ αὐτῷ δύο σώματα εἶναι · ἔστι γὰρ ἡ φύσις τοῦ ἀμφορέως δεκτική . Εἰ γοῦν ὁ ἀμφορεὺς ἐν τῷ ἀμφορεῖ λεχθήσεται διὰ τὸν ἐν αὐτῷ οἶνον , ἔστι δὲ καὶ ὁ οἶνος ἐν τῷ ἀμφορεῖ , ἐν τῷ αὐτῷ καὶ ἑνὶ ἀμφορεῖ ἔσται ὁ ἀμφορεὺς καὶ ὁ οἶνος , δύο σώματα ἐν ἑνί τινι τῷ αὐτῷ ἀμφορεῖ , ὅπερ ἄτοπον καὶ ἀδύνατον . Ὅτι μὲν οὖν ἀδύνατον ἐν ἑαυτῷ τι εἶναι πρώτως , δῆλον , φησί . Κατ´ ἄλλο δὲ καὶ οὐ πρώτως τὸ ἐν ἑαυτῷ εἶναι δίδωσι · κατὰ γὰρ τὸν οἶνον ὁ ἀμφορεὺς ἐν ἑαυτῷ , ὅτι ὁ ἀμφορεὺς - οἶνος ἐν τῷ ἀμφορεῖ . Ὃ δὲ καὶ Ζήνων ἠπόρει , λύειν οὐ χαλεπόν , διωρισμένων τῶν ἔν τινι σημαινομένων . Ἐπεὶ γὰρ ἑπταχῶς τὸ ἔν τινι , εἰ μὴ ἐν τόπῳ ὁ τόπος ἀλλ´ ἐν ἄλλῳ , ἔν τινι ἐσεῖται καὶ ἀδύνατον οὐχ ἕψεται . Ἔλεγε γὰρ ἐκεῖνος , εἷς τόπος τῶν ὄντων καὶ ἐν τόπῳ ἂν ἄλλῳ εἴη , κἀκεῖνος ἐν τόπῳ ἑτέρῳ , καὶ τοῦτο ἐπ´ ἄπειρον . Λύων γοῦν τὸν λόγον φησίν , οὐδὲν κωλύει ἐν ἄλλῳ μὲν εἶναι τὸν πρῶτον τόπον , μὴ μέντοι ὡς ἐν τόπῳ ἐκείνῳ · δύναται γὰρ εἶναι ὁ τόπος ἐν ἄλλῳ τινὶ ἢ ὡς εἶδος ἐν γένει ἢ ὡς γένος ἐν ὕλῃ ἢ ὡς ἐν τελικῷ αἰτίῳ , ἐν τῷ περιορίζειν δηλονότι τὰ σώματα , ἢ ἐν ἄλλῃ τινὶ διαιρέσει τοῦ ἔν τινι , καθὼς καὶ ἡ ὑγεία ἐν τοῖς θερμοῖς ὡς ἕξις , τὸ δὲ θερμὸν ἐν σώματι ὡς πάθος .",
        "Label": "BAD."
    },
    {
        "Single Index": 251,
        "Text": "καὶ οὐ τοῖς ἑτέρων λόγοις ὑπαχθεὶς πρὸς ταύτην γε ἤλυθα τὴν διάνοιαν , οὐδέ τινων τραγῳδίας ἀποδυρομένων μοι ἢ θρήνους , ὧν ὁ παρὼν βίος γεννήτωρ καὶ παροχεύς , ἐς τὸν παρόντα λόγον ἀπηυτομόληκα , ἀλλ´ αὐτὸς πειραθεὶς τῶν δεινῶν καὶ οἴκοθεν ἔχων τὰ παραδείγματα . Ἐπεὶ γὰρ πονηρᾷ τινι μοίρᾳ καὶ κακοδαίμονι , τῇ καὶ γεννησάσῃ καὶ θρεψαμένῃ με , τῷ τῶν ἀσηκρῆτις ἐνηριθμήθην χορῷ καὶ τῆς ἐκ τοῦ δουλεύειν ἀνεπλήσθην κακώσεως , ἔγνων ὅσῳ τὰ θρυλλούμενα κολαστήρια τῶν ἐνταῦθα ἐπιπόνων καταδεέστερα . καὶ μὴ μέ τις οἰηθείη πᾶσαν τὴν ἐνταῦθα κάκωσιν τῶν ἐκεῖθεν ὑπεραίρειν δεινῶν · σφαγαὶ γὰρ ἴσως καὶ ἀνασκολοπισμοὶ καὶ ἀποτυμπανίσεις πρὸς τὰ ἐν ᾅδου συγκρινόμενα δείματα ἀσυγκρίτως ἐκείνων ἔλθοιεν δεύτερα , τῆς δὲ τῶν ἀσηκρῆτις δουλείας οὐκ ἔστιν ὅστις εἰπεῖν ἔχοι τὸν τῆς γεέννης ὑπερκεῖσθαι φλογμόν · τί γὰρ τῆς ἐνταῦθα φλογὸς ἀνιαρότερον ἢ βαρύτερον ; Πρῶτον μὲν γὰρ ὑπερπληθὴς ἡ ταλαιπωρία καὶ ἡ πρὸς τὸ γράφειν σύννευσις , ὡς μήτε τὸ οὖς κνᾶσθαι δύνασθαι , τοῦτο δὴ τὸ λεγόμενον , μήτε τὴν κεφαλὴν ὑπερᾶραι , μὴ ποτοῦ κατὰ καιρόν , μὴ βρώσεως γεύσασθαι , μὴ τὸ σῶμα καθᾶραι λουτροῖς , εἰ μή τις τοῖς ἐκ φύσεως φήσειεν ( ἱδρῶσι , φημί , βίᾳ τοῦ μετώπου καὶ τῆς κεφαλῆς καταρρέουσιν ) . ἔπειτα ὡς μεγάλη ἡ τούτων ἀντίδοσις — ὕβρεις , ἀπειλαί , παροράσεις , καὶ τἆλλα ὧν οἱ τραγικοὶ δαίμονες χορηγοί · ἄφθονα γὰρ πάντα ὥσπερ ἀπό τινος πηγῆς τῶν κακῶν ἀποστάζοντα . οὐκ ἔστιν ἀνάνευσις ἐν ἡμῖν , οὐκ ἀπαλλαγὴ τῶν κακῶν , ἀλλ´ ὁσημέραι προστίθεται ταῦτα καὶ ἐπαυξάνει καὶ πληθύνει τῆς ἀθυμίας ἡ θάλασσα ὥσπερ ποταμῶν εἰσβαλλόντων καὶ πλημμυρούντων αὐτῇ . καὶ μέχρι μέν τινος φορητὸν ἡμῖν ἐδόκει τὸ πρᾶγμα τῇ τῶν προεστώτων κακίᾳ λογιζομένοις τὸ πᾶν , ὡς μηδὲ τῶν ἄλλων ἀπηλλαγμένοις πάντῃ τῶν συμφορῶν , καί τις ἐλπὶς ὑπέθαλπέ πως ἡμᾶς καὶ ἀνεζωπύρει καὶ τὸ πολὺ τῆς ἀθυμίας βάρος ὑπεκούφιζέ τε καὶ ἀπεκρούετο , νῦν δὲ καὶ τὸ τῆς ἐλπίδος ἀπῆλθε φάρμακον καὶ ἐς τὸ ἄπορον τὰ τῆς συμφορᾶς περιγέγονε , τοῦ κρατοῦντος ἄνακτος ποταμοῦ δίκην πλημμυροῦντος τὰς χάριτας καὶ πᾶσιν ἐπιρρέοντος ἀφθονώτατα , ἡμῖν δὲ οὐδὲ κατὰ στράγγα ψεκάζοντος .",
        "Label": "BAD."
    },
    {
        "Single Index": 230,
        "Text": "Εἰ ἀντιστρέφει , φησί , καὶ ὥσπερ ἔστιν ἅπαν σῶμα ἐν τόπῳ , οὕτω καὶ ἐν τόπῳ ἅπαντι σῶμα , ἐξ ἀνάγκης τὸ πᾶν ἔσται πεπληρωμένον σωμάτων καὶ τόπος οὐκ εὑρεθείη κενὸς καὶ δίχα σώματος . Τί γοῦν φήσομεν περὶ τῶν αὐξανομένων σωμάτων ; ἀνάγκη γὰρ αὐτοῖς συναυξάνεσθαι καὶ τὸν τόπον , εἰ μήτε μείζων μήτε ἐλάσσων ὁ τόπος ἑκάστου . Τοῦτο γοῦν λυθήσεται ῥαδίως · καὶ ἔστι λέγειν , ὡς συμπιλούμενος ὁ ἀὴρ παρέχει τόπον τοῖς αὐξανομένοις . Οὗτος δὲ τὴν ἀπορίαν θεὶς συνάγει , ὅτι χαλεπόν ἐστι τὸ δοκεῖν τόπον εἶναι τοῖς σώμασι παρ´ αὐτὰ τὰ σώματα · ἀνάγκη γὰρ ἀπορεῖν , φησί , μὴ μόνον τί ἐστιν , ἀλλὰ καὶ εἰ ἔστιν ὁ τόπος . Ἐντεῦθεν δ´ ἄρχεται διακρινεῖν τὰ τοῦ τόπου . Καί φησιν , ἐπεὶ ἐν πολλοῖς λέγεται καὶ τὸ καθ´ αὑτὸ καὶ τὸ κατ´ ἄλλο ( οἷον φρόνιμος ἄνθρωπος ὅτι ἡ ψυχὴ αὐτοῦ φρόνιμος , καὶ φρόνιμος ψυχὴ ὅτι τὸ λογιστικὸν αὐτῆς φρόνιμον , καὶ διὰ τοῦτο ταῦτα φρόνιμα · κατ´ ἄλλο πρῶτον , φρόνιμον δὲ τὸ λογιστικὸν οὐ κατ´ ἄλλο , ἀλλὰ καθ´ αὑτό ) , τοῦτο ῥηθήσεται καὶ ἐπὶ τοῦ τόπου · ἔστι γὰρ ὁ μὲν κοινός , ὁ δὲ ἴδιος , οἷον σὺ ἐν τῷ οὐρανῷ ὅτι ἐν τῇ ἀέρι , ὁ δ´ ἀὴρ ἐν τῷ οὐρανῷ καὶ ἐν τῷ ἀέρι ὅτι ἐν τῇ γῇ , καὶ ἐν τῇ γῇ ὅτι ἐν τῷδε τῷ τόπῳ , ὃς οὐδὲν πλέον περιέχει ἢ σέ . Διὰ σαφήνειαν δὲ καὶ ἐνάργειαν φέρει τὸν κοινὸν τόπον , ἵνα συνεισάξῃ καὶ τὸν ἴδιον , ὅς ἐστι τὸ πρῶτον περιέχον ἕκαστον τῶν σωμάτων . Καὶ εἰ τοῦτο , πέρας ἂν εἴη , ὥστε δόξει ἡ μορφὴ καὶ τὸ εἶδος ὁ τόπος · ἐν τῷ εἴδει γὰρ ὁρίζεται ἡ ὕλη τοῦ μεγέθους , καὶ πέρας τὸ εἶδος τῆς ἀπείρου ὕλης καὶ ἀορίστου . Πάλιν , ᾗ δοκεῖ ὁ τόπος εἶναι τὸ μεταξὺ διάστημα τοῦ μεγέθους , δόξει ὁ τόπος ὕλη · τὸ γὰρ διάστημα ἕτερον τοῦ ἐμβαλλομένου μεγέθους , ἤγουν τοῦ εἰδοπεποιημένου . Καὶ ἔσται τὸ ὑπὸ τοῦ εἴδους ὡρισμένον ὡς ὑπὸ ἐπιφανείας καὶ πέρατος , ἔστι δὲ τοιοῦτον ἡ ὕλη · περαίνεται γὰρ ὑπὸ τοῦ εἴδους . β . ( ὅταν γὰρ ἀφαιρεθῇ τὸ πέρας . . . ) . Κατασκευάζει ἐνταῦθα , πῶς ἂν ὑποληφθείη ὁ τόπος ὕλη · ὅταν γὰρ σφαίρας οὔσης ἀφαιρεθῇ τὸ πέρας καὶ τὰ πάθη αὐτῆς , οὐδὲν ἄλλο ἀπολειφθήσεται ἢ ἡ ὕλη . Ὅθεν δόξει ὡς διάστημα τοῦ μεγέθους ὁ τόπος ὕλη εἶναι . Προστίθησι καὶ μαρτυρίαν ἀπὸ τοῦ Πλάτωνος , ὅτι Πλάτων τὴν ὕλην καὶ τὴν χώραν τὸ αὐτό φησι .",
        "Label": "BAD."
    },
    {
        "Single Index": 190,
        "Text": "εἰ μὲν οὖν ἁπλῶς τις οὕτως ἴδοι τὸ γεγονός , τύπον ἐρεῖ τοῦ Χριστοῦ · εἰ δὲ κατὰ μέρος διαλαβὼν ἓν πρὸς ἓν παραβάλῃ καὶ ἴδῃ τίς μὲν ὁ ἐν τῷ νόμῳ λεγόμενος ἀπαιωρηθῆναι ὄφις , τίς δ´ ὁ τῷ σταυρῷ προσπαγείς , καὶ τίνες μὲν οἱ ἐνταῦθα ζωογονούμενοί τε καὶ θανατούμενοι , τίνες δὲ οἱ ὑπὸ τοῦ ὄφεως τοῦτο πάσχοντες , σαφῶς ἀντίτυπον ἐρεῖ τὸ περὶ τὸν ὄφιν θαῦμα τοῦ ὑπὲρ ἡμῶν θανόντος Χριστοῦ . Ὁ μὲν γὰρ τύπος πρὸς οὐδὲν ὀφείλει ἐναντιοῦσθαι ᾧ δὴ τύπος ἐστίν , ὁ δὲ ἀντίτυπος ἐναντίωσιν ἔχει πρὸς τὸ ἐσόμενον πρόδηλον . οἷόν τί φημι , τύπος τοῦ ὑπὲρ ἡμῶν ταφέντος καὶ ἀναστάντος Χριστοῦ ὁ Ἰωνᾶς γέγονεν · ἐνταῦθα γοῦν οὐδεμία τις ἐναντίωσις τοῦ τύπου καὶ τῆς ἀληθείας , πλὴν ὅσον τὸ μὲν σκιῶδές ἐστι , τὸ δὲ τετρανωμένον καὶ ἀληθές . ἐκεῖ μὲν γὰρ ἄνθρωπος ψιλός , ἐνταῦθα δὲ θεὸς καὶ ἄνθρωπος · κἀκεῖ μὲν θάλασσα καὶ κῆτος , ἐνταῦθα δὲ τάφος κενός · κἀκεῖ μὲν τοῦ Ἰωνᾶ ἀπὸ τοῦ θηρὸς ἔξοδος , ἐνταῦθα δὲ Χριστοῦ ἐκ τοῦ τάφου ἀνάστασις . ἐκεῖνα τυπικά , ταῦτα ἀληθινά , κἀκεῖνα μὲν ἐμφάσεις , ταῦτα δὲ ἐκβάσεις , οὐδὲν δὲ οὐδενὶ ἐναντίον . Ἐπὶ δὲ τοῦ χαλκοῦ ὄφεως καὶ τοῦ προσπαγέντος ἐν τῷ ξύλῳ Χριστοῦ σαφὴς μετὰ τῆς διαφορᾶς ἡ ἐναντίωσις .",
        "Label": "BAD."
    },
    {
        "Single Index": 162,
        "Text": "εἰ δὲ μὴ πάντας τοὺς λόγους μία περιλαμβάνειν ἐπιστολὴ δύναται καὶ ταῦτα βραχεῖα καὶ ἐπιτετμημένη , θαυμάζειν οὐ χρή · οὔτε γὰρ κυάθῳ χωρηθείη ἄν ποτε τὸ Ἀτλαντικὸν πέλαγος οὔτε μέτρῳ ἐπιστολῆς τὰ κρύφια τῆς ἀπλέτου Πλατωνικῆς διανοίας . ἀγαπᾶν οὖν χρή , εἰ καί τι τῶν παρ´ αὐτῷ ἀδύτων κατοπτεῦσαι δεδυνήμεθα . Ἐξήγησις τελεωτέρα περὶ τοῦ λείμματος . Τί ποτέ ἐστι τὸ λεῖμμα ἠρώτηκας καὶ πῶς ἔλαττον τοῦ ἡμιτονίου ἐστίν . εἰλήφθω οὖν σοι ἀριθμὸς ὁ ͵αφλϛ · ἐπόγδοος μὲν αὐτοῦ γίνεται ὁ ͵αψκη · τούτου δέ ἐστιν ἐπόγδοος ὁ ͵αϡμδ , ὃς δῆλον ὅτι πρὸς τὸν ͵αφλϛ λόγον ἕξει διτόνου . ἔστι δὲ καὶ ἐπίτριτος τοῦ τῶν ͵αφλϛ ὁ τῶν βμη . τὸ ἄρα λεῖμμα ἐν λόγῳ ἐστὶ τῶν βμη πρὸς τὰ ͵αϡμδ . ἀλλ´ ἐὰν καὶ τοῦ τῶν ͵αϡμδ τὸν ἐπόγδοον λάβωμεν , ἕξομεν ἀριθμὸν τὸν τῶν ͵βρπζ . καί ἐστι μείζων ὁ λόγος ὁ τῶν ͵βρπζ πρὸς τὰ βμη τοῦ τῶν βμη πρὸς τὰ ͵αϡμδ · τὰ μὲν γὰρ ͵βρπζ τῶν βμη μείζονι μὲν ὑπερέχει ἢ τῷ πεντεκαιδεκάτῳ αὐτῶν μέρει , ἐλάττονι δὲ ἢ τῷ τετταρεσκαιδεκάτῳ · τὰ δὲ βμη τῶν ͵αϡμδ μείζονι μὲν ὑπερέχει ἢ τῷ ἐννεακαιδεκάτῳ αὐτῶν μέρει , ἐλάττονι δὲ ἢ τῷ ὀκτωκαιδεκάτῳ . τὸ ἔλαττον ἄρα τοῦ τρίτου τόνου τμῆμα ἐντὸς ἀπείληπται τοῦ διὰ τεττάρων πρὸς τῷ διτόνῳ , ὥστε τὸ μὲν τοῦ λείμματος μέγεθος ἔλαττον ἡμιτονίου συνάγεσθαι , τὸ δὲ διὰ τεττάρων . ὅλον ἔλαττον δύο καὶ ἥμισυ τόνων . καὶ ἔστι τῶν βμη πρὸς τὰ ͵αϡμδ λόγος ὁ αὐτὸς τῷ τῶν σνϛ πρὸς τὰ σμγ . εἰς ἴσους δὲ δύο λόγους οὔθ´ ὁ ἐπόγδοος οὔτε ἄλλος τις διαιρεῖται τῶν ἐπιμορίων . ἴσοι δ´ ἔγγιστα ποιοῦσι λόγον τὸν ἐπόγδοον ὅ τε ἐπιεκκαιδέκατος καὶ ὁ ἐπιεπτακαιδέκατος . ὑπάρχει τοιγαροῦν κατὰ τὸν μεταξύ πως τούτων λόγον τὸ ἡμιτόνιον , τουτέστι τὸν μείζονα μὲν τοῦ ἐπιιζ , ἐλάττονα δὲ τοῦ ἐπιεκκαιδεκάτου . ἔστι δὲ καὶ τῶν σμγ τὰ ιε μεῖζον μὲν μέρος ἢ ἑπτακαιδέκατον , ἔλαττον δὲ ἢ ἑκκαιδέκατον , ὥστε συντεθέντων αὐτῶν τοῦ τε σμγ καὶ τοῦ ιε ἐν λόγῳ γίνεσθαι τὸ ἡμιτόνιον ἔγγιστα τῷ τῶν σνη πρὸς τὰ σμγ . ἐδείχθη δὲ καὶ τοῦ λείμματος ὁ λόγος ὁ τῶν σνϛ πρὸς τὰ σμγ .",
        "Label": "BAD."
    },
    {
        "Single Index": 51,
        "Text": "Ἀλλὰ μὴ τοῦτο · οὐ γὰρ εἰς τοῦτο ἡμῖν ὁ νέος τῷ ἰσοκώδικι τείνει χρησμός . Ἀλλὰ δίελέ μοι τοὺς παρ´ ἑκατέρων στίχους · καὶ ὅτῳ ποτὲ γνοίης τῶν χωρίων προσῆκον τὸ ἀμφιδοξούμενον , ἐκείνῳ τὸ πρᾶγμα βεβαίωσον . Καὶ ἵνα μὴ παλιμφυὴς ἡ Ὕδρα γένηται μετὰ τὴν τομήν , τὸ τετμημένον ἐπίκαυσον . Πῶς τοῦτο ; οὐ γὰρ πυράγραν μετακεχείρισαι ( ἐρεῖς ἴσως ) , οὐδὲ καμινεὺς ὢν τυγχάνεις , ἀλλ´ ἀνὴρ φιλόσοφος ἅμα καὶ διανομεὺς τοῦ δικαίου . Ἀλλ´ ἐγὼ πρὸς ἀναλογίαν τὴν λέξιν εἴρηκα · ὅπερ γὰρ τὸ πῦρ ἐγεγόνει τῷ Ἡρακλεῖ , καὶ πρὸς τὰς τομὰς τῆς πολυκεφάλου Ὕδρας ἐξήρκεσε , τοῦτο δή σοι τὸ παρ´ ὑμῖν τοῖς δικασταῖς ὀνομαζόμενον ἔσται ὑπόμνημα . Πόθῳ τῷ υἱῷ τοῦ δρουγγαρίου . Τοιοῦτοί εἰσι , λογιώτατε ἀνεψιέ , οἱ ποιητικοὶ πίθοι ἐν Διὸς οὔδει κείμενοι , ὧν ἅτερος μὲν εὐδαιμονίας , ἅτερος δὲ κακοδαιμονίας ἐμπέπλησται . Καὶ ὅταν μὲν ἀναμὶξ τὰ διαφέροντα ἐπιρρεύσωσι , μεμιγμένον ἐστὶ καὶ τὸ ῥεῦμα ἐκ τῆς ἀμφοῖν ἰδέας · ὅταν δέ τῳ ἡ εὐδαιμονία προχεθῇ ξύμπασα , τότε τις καὶ παρὰ θατέρου πίθου κίνδυνος γυμνὸς ὑποπτεύεται . Ὁποῖος δή σοι συμβέβηκε , τὸν ἕτερον τῶν πίθων προαναλώσαντι . Ἀλλ´ οὗτος καὶ πάλιν ἐμπέπλησται , καὶ ἡ διαδοχὴ ἐκ τοῦ ἀνομοίου πρὸς τὸ ἀνόμοιον · δεῖ γάρ σε καὶ τῆς ἐναντίας πειραθέντα μερίδος , αὖθις ἐπανεληλυθέναι παρὰ τὴν κρείττονα . Καὶ ἀλγεῖς μὲν εἰκότα , καὶ κατατρέχεις γενναίως τῶν ἰταμώτερόν σοι προσενηνεγμένων καὶ συνελασάντων εἰς κίνδυνον . Ἀλλὰ μηνῖσαν ὁπόσον ἐμεμήνει περὶ σὲ τὸ δαιμόνιον , ἅτε δή σοι βασκαῖνον τῆς ἐπὶ πᾶσιν εὐκλείας , καὶ οἷον θηριώδους νομῆς κορεσθέν , μαλακώτερόν τε γεγένηται , καὶ οὐκέτι σοι προσβαλεῖ · ἀπήντησε γὰρ ἐπ´ ἀκμαζούσῃ τῇ τύχῃ , καὶ ἀντικατέστη πρὸς τὴν ὑπεροχὴν γενναιότερον · ἥττηται δέ σου ἤδη , καὶ ἡττηθήσεται ἐπὶ μᾶλλον φιλοσοφήσαντος . Ἀλλ´ ὁ μὲν λόγος ἐκ τῶν τῆς φιλοσοφίας ἀδύτων , καὶ οἷος διομαλίσαι ψυχὴν ἐκεῖσε ἀναδησαμένην τὰ ἑαυτῆς πείσματα . Οὐκ ἄχρι δὲ τούτου σοι τὰ ἰάσιμα , ἀλλὰ καὶ πολιτικωτέραν σοι τὴν θεραπείαν προσηγηόχαμεν . Ἑσπέρας μὲν γὰρ τὸ σὸν γράμμα ἐνεχειρίσθη μοι · καὶ ὁ καιρὸς οὐκ ἐδίδου τὴν εἰς τὰ βασίλεια ἄφιξιν . Οὔπω δὲ ἕως ὑπέφαινε , καὶ ἡμεῖς αὐτίκα ἐμψύχῳ καὶ δικαίῳ θυμῷ περὶ σοῦ ἐς τὸν κρατοῦντα ἐξιππασάμεθα .",
        "Label": "BAD."
    },
    {
        "Single Index": 1,
        "Text": "Γέγονε ταῦτα , καὶ ὁ βασιλεὺς τοῖς γεγραμμένοις προσέσχε , καὶ τεθαύμακε μὲν τῶν δογματισάντων τὸ ἀκριβές , τό τε καθαρὸν ὑπερηγαπήκει τῆς πίστεως , καὶ τὸ τῆς φράσεως ἁπλοῦν ὑψηλότερον μᾶλλον τῆς παρὰ τοῖς ἄλλοις δεινότητος ᾤετο · τέχναι γὰρ καὶ μέθοδοι καὶ λόγων στροφαὶ παρὰ μὲν τοῖς τὸ δίκαιον κλέπτουσι καὶ μάλιστα δύνανται , ἀπελέγχονται δὲ παρὰ ταῖς τῶν δογμάτων ἁπλότησιν · καὶ ὁ τοῦ καθ´ ἡμᾶς δὲ δόγματος λόγος οὐ δι´ ὑπεροχὴν σοφίας τὸ κῦρος εἴληφεν , ἵνα μὴ κενωθείη τὸ εὐαγγέλιον , τεχνικαῖς πιθανότησι κρατυνόμενον , ἀλλὰ τοὺς ἁλιεῖς προεστήσατο καὶ τὴν ἁπλουστέραν μέν , εὐθυτέραν δὲ γλῶσσαν , καὶ παρὰ ταύτην πάσης ἐκράτησε τεχνικῆς ἰσχύος τε καὶ δεινότητος . Ἠγαλλιᾶτο μὲν οὖν ὁ βασιλεὺς ἐντυγχάνων τῇ ἐκθέσει τῆς πίστεως , ἐδεῖτο δὲ καὶ θειοτέρας ἀκοῆς , ἵν´ ἐκεῖθεν αὐτῷ ἐπισφραγισθείη τὰ δόξαντα · καὶ πολλῶν ὄντων τῶν τότε συνειλεγμένων , ὧν ἕκαστος ἐπὶ σοφίᾳ λόγου ἐξῄρητο , πάντων ὑπεριδών , τοῦ Αὐξεντίου καὶ μόνου εἴχετο καὶ τοῦτον ἐκάλει τῆς ἀναγνώσεως αὐτῷ κοινωνήσοντα καὶ ἐπισφραγίσοντα ἃ παρὰ τῶν ἄλλων ἐκτεθείη καὶ κυρωθείη · καὶ ὃς παρῆν μηδὲν ἀναβαλλόμενος , οὐ γὰρ βασιλέως αὐτῷ ἔμελεν , οὐδὲ τῆς ἐν βασιλείοις φιλοτιμίας , ἀλλὰ τοῦ λόγου τῆς ἀληθείας καὶ τῆς ἀκριβείας τοῦ δόγματος . Ἐπὶ χεῖρας οὖν κἀκεῖνος τὸν τόμον λαβὼν καὶ προσχὼν ὅσα εἰκὸς τοῖς ἐκτεθεῖσι , κριτήριά τε τούτοις ἀντιπαραθέμενος ὅσα πάλαι παρὰ τοῖς πατράσι δεδογμάτιστο , ἐπεὶ πρὸς πάντα εἶδεν ἀπευθυνόμενον καὶ πρὸς οὐδὲν ἑτεροδοξοῦντα τῶν προηγησαμένων , ‘ θάρσει ’ φησὶν ‘ ὦ βασιλεῦ · οὐ μόνον γὰρ τῶν ἀντιδοξούντων κεκρατήκαμεν , ἀλλὰ καὶ ἡμῖν ἑαυτοῖς ὁμονοοῦντα φθεγγόμεθα · κρατείτω τὰ δόξαντα · ἐσφραγίσθω τὰ κεκυρωμένα . ἐκόσμησας τῇ εὐσεβείᾳ τὴν βασιλείαν , τὸ κράτος ἐπηύξησας · πάλαι μὲν γὰρ ἀντιστατούντων τῶν ἐθνῶν ἡγεμόνευες , νῦν δὲ τῆς ἐναντίας τῶν δαιμόνων μερίδος κατακεκράτηκας . σοὶ μὲν οὖν τὸ κράτος κατευθυνέσθω καὶ τὰ τῆς πίστεως ἐπηυξήσθω , ἐμοὶ δὲ καιρὸς αὖθις ἐπανιέναι ὅθεν αὐτὸς ὡς οἶσθα ἄκοντα κατεβίβασας .",
        "Label": "BAD."
    },
    {
        "Single Index": 389,
        "Text": "πρὸ δὲ τῆς κατὰ μέρος ἐξετάσεως ἡγώμεθα ἀπὸ τῶν προφητικῶν φωνῶν εἰλῆφθαι τῷ πατρὶ τὸ λόγιον · ’ ὁ σκώληξ ‘ γὰρ ’ αὐτῶν οὐ κοιμηθήσεται καὶ τὸ πῦρ οὐ σβεσθήσεται αὐτῶν ‘ . ὡς μὲν οὖν ἁπλῶς εἰπεῖν , ὅτι τὸ ’ μὴ σβεννύμενον ‘ ἐνταῦθα τέθεικεν ὁ πατὴρ οὐ κατά τινα θεωρίαν ἀπόκρυφον , ἀλλὰ τὴν προφητικὴν φωνὴν ἐν παραποιήσει μικρᾷ ἀφηγούμενος · κατὰ δὲ θεωρίαν , ὅτι τεσσάρων πυρῶν μνημονεύσας κολαστηρίων , τοῦ ’ Σοδομιτικοῦ ‘ , τοῦ ’ φλογιοῦντος τοὺς τοῦ θεοῦ ἐχθρούς ‘ , τοῦ ’ ἡτοιμασμένου τῷ διαβόλῳ καὶ τοῖς ἀγγέλοις αὐτοῦ ‘ , τοῦ ’ συντεταγμένου τῷ ἀκοιμήτῳ σκώληκι ‘ , τὰ μὲν δύο τοῖς ἁμαρτωλοῖς αὐτόθεν ἀπένειμε , τὸ Σοδομιτικόν φημι καὶ τὸ συντεταγμένον τῷ σκώληκι , τῶν δὲ λοιπῶν ἑκάτερον , τὸ μὲν τοῖς πεσοῦσιν ἀγγέλοις , τὸ δὲ εἰ καὶ τοῖς ἐχθροῖς τοῦ θεοῦ , ἀλλ´ εἰς ἔκπληξιν καὶ τοῦ μεγέθους ἔνδειξιν , οὐκ εἰς κόλασιν , ὡς ὁ λόγος ἐδήλωσε . Συγκρίνων οὖν ὁ μέγας τὸ μετὰ ’ τοῦ σκώληκος ‘ πῦρ τῷ τε ’ Σοδομιτικῷ ‘ καὶ τῷ ’ φλογιοῦντι τοὺς ἐχθροὺς τοῦ θεοῦ ‘ , εἰκότως τοῦτο ὠνόμασε ’ μὴ σβεννύμενον ‘ . τό τε γὰρ ’ Σοδομιτικὸν ‘ ἔσβεστο , καὶ τὸ ’ φλογιοῦν τοὺς ἐχθροὺς τοῦ θεοῦ ‘ , ἅπαξ ἐκπλῆξαν καὶ τὸ τῆς δυνάμεως παραδεῖξαν μέγεθος , ἐπὶ τοῦτο παραπέμψει τὸ πῦρ . τρόπον γοῦν τινα καὶ τὸ φλογιοῦν ἔσβεσται , οὐχ ὡς τοῦ θείου μεγέθους παρῃρημένου , ἀλλ´ ὡς τῶν ἐχθρῶν τοῦ θεοῦ ἐπὶ τὸ ’ μὴ σβεννύμενον ‘ παραπεμφθησομένων πῦρ καὶ τὸ φλογιοῦν μὴ δυνηθησομένων ἐκπλήττεσθαι . διὰ ταῦτα τοῦτο καὶ ’ φοβερώτερον ‘ ὠνόμασεν , ὅτι τῶν ἄλλων σβεννυμένων αὐτὸ μόνον οὐ σβέννυται . Εἰ δέ τις διισχυρίζοιτο ὡς ἐντὸς τούτων συνειλημμένου καὶ τοῦ ’ τοῖς δαίμοσιν ἀποτεταγμένου ‘ πυρός , ὃ δὴ μεῖζον οἴεται τοῦ ’ συντεταγμένου τῷ σκώληκι ‘ , ἐροῦμεν καὶ πρὸς τοῦτο θεωρίαν οὐκ ἄμουσον , ὅτι τὸ τοιοῦτον πῦρ τὸ μετὰ τοῦ σκώληκος καὶ τοῦ τοῖς δαίμοσιν ἡτοιμασμένου πυρὸς φοβερώτερον τοῖς ἁμαρτωλοῖς . ἀναμνήσθητε δέ μοι μικρὸν ὁποῖον τὸ ἐκείνων πῦρ ὁ λόγος ἡρμήνευσεν · ἦν δὲ ἡ παντελὴς ἐποχὴ τῆς ἐνεργητικῆς κακώσεως καὶ τῆς κακωτικῆς δυνάμεως ἡ τελεία ἀναίρεσις . τοιοῦτον τὸ παρὰ τοῖς δαίμοσι πῦρ ὁ λόγος ἐδήλωσε · τοῖς δὲ ἀνθρώποις καὶ ταῦτα μὲν οὐχ ἥκιστα τρόπον ἕτερον προσγενήσεται , προσέσται δὲ καὶ ὁ σκώληξ καταδαπανῶν .",
        "Label": "BAD."
    },
    {
        "Single Index": 142,
        "Text": "Ὤμοι τῆς θέας — καὶ οἱ δαιτυμόνες ἐν κατηφείᾳ καὶ ὁ θρῆνος ὑπερηχεῖ τοὺς αὐλοὺς καὶ τὸ γενέθλιον ἐπιτάφιον · οὕτω τοῖς ἰατροῖς οἱ ἀνίατα κάμνοντες , οὕτω τοῖς λάκκων ἀνέλκουσιν οἱ δεόμενοι χειρὸς ἀντιλήπτορος , τοιοῖσδε χρηστοῖς τοιαύταις τίννυνται δεξιώσεσιν . ἐπὶ μὲν οὖν τοῖς τυχοῦσιν ἀποδυσπετῶν , ὁ Ἁμβακοὺμ ‘ οἴμοι , ’ ‘ Κύριε ’ καὶ ‘ ἵνα τί , Κύριε ’ ἀποτείνεται · νῦν δὲ πόσοις καὶ ποίοις ἀπωλοφύρατο ῥήμασιν , εἰ μίσθωμα πόρνης ὁ τῆς ἁγνείας καρπός , εἰ ἆθλον ἀκολασίας ὁ μετανοίας εἰσηγητὴς καὶ ὁ ἀγγέλοις αἰδέσιμος ἄθυρμα μεθυόντων χορῷ δείκνυται καὶ οὐδαμοῦ τὸ χάσμα Δαθὰν καὶ ὁ κατὰ Βαλτάσαρ ἀστράγαλος καὶ ὁ ἀπορούμενος πανθήρ · καὶ ὅσα ἐπὶ ξυροῦ καὶ φοβερὸν φέρειν ἔχει τὸν ὄλεθρον , καίτοι τοῦτο πόσον ἐκείνων ἀνοσιώτερόν τε καὶ ἐναγέστερον . Ἀλλὰ τίς ἀτενίσοι κριμάτων βυθῷ ; ‘ χθιζοὶ γὰρ ἐσμὲν καὶ οὐκ οἴδαμέν , ’ φησιν ὁ Ἰώβ . ὁ δὲ ἀνεξίκακος μᾶλλον ἢ γὰρ δίκαιος ἔοικεν εἶναι · πλὴν ἀλλ´ ἐπεὶ τῇ παροινίᾳ μένειν φιλονεικεῖ καὶ αἵμασιν αἵματα μίγνυσιν , οὐκ ἀνασχόμενος ὁ τῶν ὁσίων κριτὴς τὸν μὲν ὑπὸ τῇ ἀνομίᾳ λαὸν τοῖς ἐναντίοις δίδωσιν ἄγων · τῇ δὲ πάλαι στιλβωθείσῃ ῥομφαίᾳ ἐν μέσοις θεάτροις ἀπολλύει τὸν ἀλιτήριον , μιᾷ τομῇ τὸ τῆς νομῆς ἅπαν διαναστέλλων . Τοιοῦτος ὁ τοῦ Προδρόμου δρόμος , τοιοῦτος ὁ ἀγὼν καὶ τὸ στάδιον , ὡς μὴ τῇ τοῦ ξίφους ἀκμῇ προέσθαι τι τῆς ἀληθείας ἀλλ´ ἕνεκεν αὐτῆς καὶ τῶν πατρίων καὶ πλείους , εἴπερ εἶχεν , ἑτοίμως καταθέσθαι καὶ κεφαλὰς καὶ ψυχάς . διὸ καὶ μετὰ τὸν θάνατον οἷον ἀπὸ σκοπιᾶς τῶν οὐρανίων ἁψίδων στηλιτεύει τὸν ἐναγέστατον ( στήλην Ἀρκτούρου τε καὶ Ὠρίωνος καὶ τῶν τοιούτων ἀειφανεστέραν καὶ φαιδροτέραν ) . οὕτω τοῦ σώματος λέλυται , μικρὸν ἢ οὐδὲν τούτῳ προσδεδεμένος · οὕτω βαπτίζει νάμασι βύσσων ἐρυθροτέροις οὐ ποταμίοις · τοιούτῳ τέλει περαίνεται , πρὸ τῶν μαρτύρων μάρτυς καὶ πρὸ τοῦ ἱερείου ἱερεῖον ὁλοκαρπούμενος , καὶ νῦν στεφάνοις ἐρημικοῖς τε καὶ διδασκαλικοῖς καὶ μαρτυρικοῖς αὐτοῖς ἀνθιζόμενος ὡραΐζεται καὶ ἀγγέλοις ὁ ἄγγελος ἥνωται καὶ τῷ πρωτοτόκων συγχορεύει χορῷ χορείαν τὴν μόνην τερπνήν τε καὶ ἀδιάλυτον .",
        "Label": "BAD."
    },
    {
        "Single Index": 70,
        "Text": "ἂν ὁ χρεώστης ἄτοκον ἴσως ἔχῃ τὸ χρέος , παρακρατεῖν ὁ δανειστὴς ἐκ τῶν καρπῶν ἰσχύει , καὶ τοῦτο πράττει προχωρῶν ἄχρι νομίμου τόκου . εἰ δ´ ἴσως τὸ ἐνέχυρον πωλοῦντος δημοσίου καθεύδει πως ὁ δανειστής , ἀπόλλυσι τὸ πρᾶγμα . ὁ δανειστὴς ἐνέχυρον μέλλων ἴσως πιπράσκειν δῆλον τὸ βουλευόμενον ποιείτω τῷ χρεώστῃ . ὁ πενθερὸς καὶ πενθερὰ τῷ μνηστεύσαντι κόρην διδόντες οὐ λαμβάνουσι τοῦ γάμου λυομένου . τὸν γάμον ἡ διάθεσις ποιεῖ ἡ ἀμοιβαία , προσθήκης γὰρ οὐ δέεται προικῴων συμβολαίων , εἰ μὴ πρωτοσπαθάριος ἢ πλέον τις τυγχάνει . εἰ γάμον τις ἀθέμιτον ποιήσει παρὰ νόμον , ἔκπτωσιν κατακρίνεται τῶν οἰκείων πραγμάτων , εἰ μή που γέγονε πατὴρ ἐκ γάμων πρὶν νομίμων . αὐτεξουσία γαμετὴ τοῦ γάμου λυομένου εὐθὺς ἀποκαθίσταται , οὕτω δοκοῦν τοῖς νόμοις · εἰ δ´ ἐστὶν ὑπεξούσιος , ταύτῃ δ´ ἡ προὶξ πατρόθεν , αὐτῆς τε καὶ τοῦ φύσαντος κοινὴ καθέστηκέ πως . δίδοται προὶξ τῇ γυναικὶ καὶ συνεστῶτος γάμου ἐπὶ τῷ δοῦναι δανεισταῖς ἢ ἀγροὺς ἀγοράσαι ἢ ὥστε προνοήσασθαι παίδων ἑτέρου γάμου . διαίρεσις δὲ πέφυκεν αὕτη δαπανημάτων · τὰ μὲν ὡς ἀναγκαῖα γάρ , τὰ δὲ καὶ διὰ κέρδος , τὰ δὲ πρὸς τέρψιν πέφυκεν ἐκδεδαπανημένα · τῶν ἀναγκαίων πέφυκεν ὁ μόλος τῆς θαλάσσης , ποιῆσαί τε νεόφυτα ἄμπελόν τε καὶ δένδρα , ἐπί τε χρησιμότητι ἀγροῦ σπερματοθήκας · διὰ κέρδος τὰ πράττοντα βελτίονα τὴν προῖκα , ὁποῖον τὸ νεόφυτον ἢ τὸ ἀρτοκοπεῖον , ἃ προῖκα οὐ μειοῦσι μέν , ἀλλ´ ὅμως ἀπαιτοῦνται · περιττὰ δαπανήματα τὰ τέρψιν ἐμποιοῦντα . μηδεὶς κατὰ τῆς γυναικὸς κλοπῆς κινείτω δίκην , ἀφαίρεσιν κινείτω δὲ τῶν κλαπέντων πραγμάτων . προῖκα λαβὼν ὁ σύζυγος διατετιμημένην οὐχὶ τὰ πράγματα δοκεῖ λαμβάνειν τὰ προικῷα , μόνην δὲ διατίμησιν ὧν ἔλαβε πραγμάτων , ὧν τὴν τιμὴν εἰσπράττεται τοῦ γάμου λυομένου . ἡ μήτηρ ὑπὲρ θυγατρός , ὡς ἔδοξε τοῖς νόμοις , οὔ φασιν ἀναγκάζεται προῖκα ἐπιδιδόναι . γυνὴ τῶν γάμων δύναται ἔτι συνισταμένων , βλέπουσά πως τὸν σύζυγον ἄπορον πεφυκότα , ὡς ἐνυπόθηκον κρατεῖν τὴν ἐκείνου οὐσίαν , οὐ μόνον ὑπὲρ τῆς προικός , ἀλλὰ καὶ ἐξωπροίκων , ὑπὲρ προγαμιαίων τε δικαίως δωρημάτων . οὐχὶ συναίνεσις πατρός , ἀλλὰ νόμιμος πρᾶξις τῆς ὑπεξουσιότητος ἐλευθεροῖ τὸν παῖδα .",
        "Label": "BAD."
    },
    {
        "Single Index": 98,
        "Text": "ἀλλ´ ὁ μέν τις τὸ σαφὲς καὶ καθαρὸν ἐπετήδευσεν , οὐ μέντοι καὶ τῷ μεγέθει τὸν λόγον ἐπέρρωσεν , ὁ δὲ τῷ μὲν ἀξιώματι μεμεγέθυνται , ὀλλύει δὲ τὴν εὐκρίνειαν μὴ συνδιαιρομένην πρὸς τὸ ἀξίωμα · καὶ τῷ μὲν ὁ λόγος φυσικὴν ἀποστίλβει αὐγήν , ὁ δὲ τὸ ἐπιποίητον κάλλος ἠγάπησε . Λυσίας μὲν γὰρ αὐτόθι καλός , ὁ δὲ Ἰσοκράτης ἐντρίβεται · καὶ Θουκυδίδῃ μὲν ὁ λόγος ἐς ὑπερβάλλοντα ὄγκον , τῷ δὲ Ἡροδότῳ τοῦτο μὲν ἔλαττον , ἡ δὲ χάρις ἀκόρεστος . συγκεχωρήσθω οὖν καὶ τῷ Ἰταλῷ μὴ πάντῃ καλῷ , ἀλλ´ ἡ μὲν τέχνη ἔρρωται τούτῳ , τὸ δὲ κάλλος ἐρρύηκε . Διὰ ταῦτα ἀμελεῖ μὲν ἀκροατῇ πρὸς ἀχθηδόνα ὁ λόγος εὐθύς ( ἐκ γὰρ προοιμίων συνεσκεύασται καὶ συμπέφρασται ) , πεφροντισμένῳ δὲ οὔτε πλημμελὴς οὔτε φορτικός · καὶ χάριτας μὲν οὐκ ἐγχεῖ τῇ ψυχῇ , φροντίζειν δὲ καταναγκάζει καὶ πρὸς τοῖς εἰρημένοις ἔχειν τὸν νοῦν . πείθει δὲ οὐκ ἐκ στωμυλίας καὶ ἡδονῆς ( οὐ γὰρ ἔχει χαρίτων θήρατρα ) οὐδὲ θέλγει τῷ κάλλει οὐδ´ ἐφέλκεται τῷ ἡδεῖ , τυραννεῖ δὲ ὥσπερ καὶ βιάζεται τοῖς νοήμασι . καὶ ἶσος μὲν ἑνί τῳ οὐκ ἔστιν , ἀλληλουχεῖται δὲ τοῖς ἐνθυμήμασι καὶ διῆρται ταῖς ἐπιπλοκαῖς καὶ πρὸς ἑαυτὸν ἐπέστραπται . εἰ δὲ οἱ τοιοίδε τῶν χαρακτήρων τοῖς τελείοις ἀπονενέμηνται ῥήτορσιν , ἀλλ´ οὐδ´ Ὅμηρος τοὺς μὲν Αἰακίδας ἐχαρακτήρισεν ἀκριβῶς · εἰ δέ τις ἐν τῷ στρατοπέδῳ ψυχαγωγὸς τοῦτον ἀφῆκεν ἀμόρφωτον , ἐπεὶ καὶ τὸ κάλλος πρῶτον μὲν ἐν τῷ νῷ , ἔπειτα καὶ οἷς ἐκεῖνο παραγεγένηται , ἀλλ´ οὐδὲν ἧττον καὶ τὸ μετέχον καὶ τὸ μετεχόμενον ἐπαινοῦμεν . καὶ ἄλλως μὲν ἐν Πλάτωνι τὸ κάλλος τοῦ λόγου ἐπαινεσόμεθα καὶ τὸ μέγεθος , ἄλλως δὲ ἐν Ξενοκράτει καὶ ἄλλως ἐν Αἰσχίνῃ τῷ Σωκρατικῷ · καὶ οὕτω θαμὰ καταβαίνοντες Σκοπελιανοῖς καὶ Νικήταις αὐτὸ προσαρμόσομεν καὶ πρὸς τὴν ἑκάστου τέχνην καὶ δύναμιν τὰς ἀρετὰς τοῦ λόγου ἀκριβωσόμεθα . Μὴ τοίνυν μηδ´ ὁ Ἰταλὸς ἀπαξιούσθω τῶν χαρακτήρων , ἀλλ´ αὐτός τέ μοι κεχαρακτηρίσθω καὶ πᾶς ὅστις ἄλλος τῶν ὁμιλητῶν . ἀσπάζομαι γὰρ ὑμῶν καὶ τὰ νεογιλὰ τῶν λόγων γεννήματα · παρ´ ἐμοῦ γὰρ ὁ τόκος ὑμῖν .",
        "Label": "BAD."
    },
    {
        "Single Index": 329,
        "Text": "Καὶ ὥσπερ τὴν σελήνην θαυμάζομεν ὅτι τὰς κράσεις τῶν στοιχείων μεταποιεῖ , καὶ ἐπὶ μᾶλλον τὸν ἥλιον , ὅτι τοῦ φωτὸς αὐτῇ μεταδίδωσι , καὶ τούτου ἐπὶ μάλιστα τὸ στερέωμα , ὅτι περιάγει τοῦτον στρεφόμενον , καὶ ἐπὶ πᾶσι τὴν ἐξωτάτω περιοχήν , ὅτι σύμπαντα εἰς ἑαυτὴν σπαργανοῖ , οὕτω δὴ καὶ σὲ ἐκθειάσομεν , τὸν μέγαν τουτονὶ Κρόνον εἰς ἑαυτὸν συνελίσσοντα . Ἔστι δὲ οὐ κατ´ ἐκεῖνον δριμύς , οὐδὲ τὴν κρᾶσιν ψυχρός , ἀλλὰ πρὸς τὰ νυκτερινὰ φῶτα σχηματιζόμενος , ἐναλλάττει τὴν φύσιν , καὶ γλυκὺς εἴπερ τις ἄλλος ἐστίν , οὐκ ἀπειλούμενός τισιν , οὐ φιλίας διαταράττων θεσμούς , οὐκ ἄλλο τι τῶν ἀτοπωτέρων ποιῶν . Τρόπον μὲν οὖν τινα ἠλλοτρίωταί σοι μισοῦντι τῆς ἀμπέλου τὸ γέννημα ὁ αὐτὸς πρῶτος δὴ ὢν Οἰνεύς . Εἰ δέ σοι τὴν φύσιν μεταποιήσει , καί σοι τὴν δίκην οἰκείαν εὐμούσως συγκερασάμενος προσενέγκοι , τοῦτο δὴ δῶρον τύχης , καὶ κρεῖττον εὐχῆς . Σὺ δὲ μὴ ἀπαξιώσῃς τὴν κύλικα , ἢν δὲ βούλῃ , τὸν βομβυλιόν · οἷς γὰρ ὁ ἀνὴρ ἐντέθραπται , τούτοις σε δεξιώσεται . Κριτῇ τινι . Ὁ ἐπίσκοπος οὗτος ἔχει μὲν καὶ σεμνότητα ἀρχιερεῖ πρέπουσαν , ἔχει δὲ καὶ ἦθος πολιτικὸν καὶ γλυκύ , οὐκ ἐπιτετηδευμένον οὐδὲ εὐτράπελον , ἀλλὰ φυσικὸν καὶ ἔμφυτον . Εἰ μὲν οὖν τὸ σεμνὸν τιμᾷς καὶ ἀσπάζῃ , εὑρήσεις τοῦτο παρὰ τῷ ἀνδρί · εἰ δὲ τὸ ἱλαρὸν καὶ εὔχαρι , πλουτεῖ καὶ ταῦτα ὁ ἄνθρωπος · εἰ δὲ τὸ ἐξ ἀμφοῖν σύγκρατον , συνήρμοσται ἐξ ἀμφοτέρων . Ἢ τοίνυν ἐκ τῶν ἁπλῶν , ἢ ἐκ τῆς κράσεως τίμησον · ἢ ταῦτα μὲν ἄφες , δι´ ἐμὲ δὲ σαυτῷ τοῦτον οἰκείωσον . Καὶ ὅπως μὲν ἔχει οὗτος , ἔστω δὴ οὕτως · διὰ δὲ τὴν ἐμὴν γραφὴν καὶ ἀξίωσιν , τῆς κρείττονος παρὰ σοὶ εὐμοιρησάτω καὶ μερίδος καὶ ὑπολήψεως . Κριτῇ τινι . Καινόν τί μοι πρᾶγμα προσήγγειλεν ὁ παρών · ἔφησε γὰρ ὅτι βουλόμενον ἀνεγεῖραι καταλυθεῖσαν τὴν οἰκίαν αὐτοῦ ἐγγειτόνων τις οἰκῶν οὐκ ἐᾷ , οὐ κωλύων αὐτὸν ἐπιχειροῦντα μετασχηματίσαι τὸ πεπτωκός , ἀλλ´ ὅλως τὸ καταλελυμένον κτίσαι παρεμποδίζων . Ἐγὼ μὲν οὖν ἀκούσας εὐθὺς ἐγέλασα , ἄλλο τι εἶναι νομίσας τὸ κωλυόμενον · ὁ δὲ μέχρι παντὸς ἐνέστη μοι τοῦτο αὐτὸ εἶναι ὅπερ ἐξ ἀρχῆς εἴρηκε .",
        "Label": "BAD."
    },
    {
        "Single Index": 185,
        "Text": "Ἐμὲ γοῦν πολλάκις ἠπάτησε μὴ συνδραμὼν προσδραμόντι μηδὲ ἡδέως κατασπασάμενος . Καὶ τότε μὲν παρόρασιν ἐλογισάμην τὸ πρᾶγμα · εἶτα δὴ καταβραχὺ συνιείς , ἐκείνου μᾶλλον ἐπιζητῶ τῆς γνώμης τὸ σύνηθες , ἢ τὴν τοῦ ἤθους μεταλλαγήν . Τοιοῦτός ἐστι τὴν ψυχήν · καὶ εἰδότι σοι τοῦτο , διατί προσπίπτει ἀνία , δέον μᾶλλον ἀσπάζεσθαι τὸ καθαρὸν καὶ ἄπλαστον τοῦ βασιλέως ἰδίωμα ; Ἔγωγ´ οὖν αὐτῷ τὴν σὴν ὑπαναγινώσκων ἐπιστολήν , ἑώρων ὅπως τὰ μὲν ἡδέως προσεμειδία , τὰ δὲ ἱλαρύνετο . Ὅτε δὲ ἐπανέγνων αὐτῷ τὸν μοναχὸν καὶ τὴν ἀθρόαν ἀλλοίωσιν , μικροῦ δεῖν καὶ ἐξεδάκρυσεν , ( εἰ δὲ μή μοι ἄχθοιο ) καὶ βραχύ τί σου κατεμέμψατο . Ἀπελογίσατο δὲ καὶ περὶ τῆς Ἀντιοχείας ὅρκους ἀρρήτους προσθείς , ὅτι μὴ κατὰ τὰς σὰς ὑπολήψεις ἡ πρόσταξις γέγονεν , ἀλλ´ ἵνα τι γνοίη παρὰ σοῦ τῶν ἐκεῖσε ἀπορρητοτέρων . Τὰ δὲ φαινόμενά σοι παράσημα , σημεῖα ἔφησεν εἶναι τῶν ἐν τῇ ψυχῇ παρασήμων : φημὶ δὴ τῆς πρὸς σὲ καθαρᾶς διαθέσεως , τῆς ἀδελφικῆς εὐμενείας , τῆς εἰς τὸ αὐτὸ θέλημα συμπνοίας τε καὶ συννεύσεως , ἀφ´ ὧν κινούμενος , ἐν προθύροις σε τοῦ κράτους ἔστησε , καὶ τὰ μεγάλα διὰ τῶν μικροτέρων ἐχαρακτήρισεν . Εἰ οὖν ἀνυπόκριτόν με φίλον ὑπολαμβάνεις καὶ ἀληθέστατον , καὶ ἀκριβῶς οἶδας ὡς οὐ ψεύδομαι πίστιν οὐδὲ φιλίαν , τοιοῦτόν σοι τὸν ἀδελφὸν ἐπίστασο , ὁποῖος οὐκ ἄλλος ἐγένετο εἰς φιλίαν ἀδελφὸς καὶ ἀκριβεστάτην διάθεσιν . Πᾶσαν οὖν λύπης ὑπόθεσιν ἀποβαλὼν τῆς ψυχῆς , γλυκείαις ἐλπίσι σύνεσο · καὶ θάρρει ἐπὶ τῷ ἀδελφῷ καὶ δεσπότῃ . Κἂν εἴ τί σοι πολλάκις τῶν ἀβουλήτων συμπίπτῃ , οἰκονομίαν τοῦτο δέχου βασιλικήν , καὶ μάλιστα θεοῦ πρόνοιαν . Νὴ τὴν ἱεράν σου γὰρ κεφαλήν ! αἱ μέγισται τῶν εὐτυχιῶν ἀκυβέρνητοι μείνασαι , τοὺς κεκτημένους πολλάκις καταποντίζουσι · δεῖ γὰρ ἡμῖν τοῖς ἐν τῷ βίῳ εὐροοῦσι καὶ φερομένοις ἀπταίστως καὶ χαλινοῦ τινος κατέχοντος τὰς ἀλόγους ὁρμὰς καὶ τὴν λεωφόρον ἰέναι παιδεύοντος . Ἐν τούτοις οὖν μοι φιλοσοφῶν φαίνου · καὶ ἅπαξ σαυτὸν στηρίξας ἐπ´ ἀσφαλοῦς κρηπῖδος τῆς τοῦ βασιλέως καὶ ἀδελφοῦ πρὸς σὲ διαθέσεως , ἀκύμαντος ἔσο τοῖς ἐμπίπτουσι λογισμοῖς . Τῷ καίσαρι Ἰωάννῃ τῷ Δούκᾳ .",
        "Label": "BAD."
    },
    {
        "Single Index": 128,
        "Text": "’ Εἰ δὲ καὶ τὸ ἀκτημοσύνης αἰνεῖς κτῆμα ( καὶ γὰρ αἰνετόν , ὅσον ἀπαλλάττον πραγμάτων ) , τοῦτο μὲν ὁ υἱὸς τοῦ ἀνθρώπου τιμῶν ( υἱὸς γὰρ τῇ τεκούσῃ καὶ τῇ προσλήψει ) οὐκ ἔχειν ὅποι τὴν κεφαλὴν ἔφη κλίνοιτο , εἰ μή που τὰς οὐ δεχομένας ἢ μὴ ἀξίας ὑπολάβοις ψυχάς , οἰκίας καθεστηκυίας λῃστῶν . ὁ δ´ οὕτως ἔχων , ὡς καὶ παρέχειν ἑτέροις , ἐκείνου πέφηνεν ἀπορώτερος , εἰδὼς ὅτι μὴ ἀργυρίου τὸ ζῆν ( ἢ γὰρ οἱ περὶ Καλλικράτην ἀθάνατοι , οἱ δὲ τῆς βροντῆς οὐδ´ ἐφήμεροι ) ἀλλ´ ὄντως ἐν τῷ τὰς γραφὰς ἡμέρας τε καὶ νυκτὸς μελετᾶν ἡ ζωή · ὧν ἐκεῖνος οὐκ ἀφιστάμενος , ἰσχνοτέροις δὲ νοήμασιν ἐντρυφῶν ἀεὶ καὶ μέντοι καὶ τῷ τῆς κτίσεως ἐπιβαλὼν ἀναλόγῳ , πρὸ τῶν ἄλλων ἀρχὴν ἄναρχον καὶ ἀναίτιον αἰτίαν καὶ νοῦν τοῦ παντὸς τὸ θεῖον τεκμαίρεται · ὃ τοῖς περὶ Διαγόραν καὶ ἀνεξεύρετον , ὅτι ‘ μὴ εἰσίτω σοφία κακοτέχνῳ ψυχῇ . ’ εἶτα διελὼν λογισμοῖς τῶν Θέωνος βραχυτέροις μὲν ἀλλὰ συνετωτέροις , οὐ μόνον οὐ συνάναρχον οὐδὲ συναναίτιον οὐδὲ αὐτόματον , κατὰ τοὺς ὄντως τοῦ αὐτομάτου , τὴν κτίσιν ὑπολαμβάνει ( πῶς γάρ , ἐπεὶ παθητή τε καὶ οὐκ ἀσύνθετος ; ) ἀλλὰ καὶ δευτέραν καὶ ποιητὴν καί , τοῦθ´ ὅπερ πέφυκε τάξεως , τῆς πρώτης τάξεως εὐμοιρήσασαν · καὶ ταύτης πάλιν , τὸ μὲν οἷον εἶναι σκιάν , τὸ κάτω τοῦτο καὶ πρὸς ἡμᾶς · τὸ δ´ αὖ ἀναλλοίωτον , μεταπῖπτον καὶ ἀδιάπτωτον , διαφεῦγον καὶ ὑφιστάμενον , θεώμενον , οὐχ ὁρώμενον , καὶ τῶν ὧν ἕκαστον ὑπέστη κατάλληλον , καὶ τοῦτο εὐμηχάνως καὶ φιλανθρώπως , ὡς ἂν ἡμεῖς , τοῖς παρατρέχουσιν ἀποβουκολούμενοι , μᾶλλον ἐφιέμεθα τῶν μενόντων . ὃ δὴ πρὸ ἡμῶν ἐκεῖνος τρυτάνῃ νοὸς σταθμησάμενος καὶ τὰ σκηνῆς τοὺς ἐπὶ σκηνῆς παίζειν ἐῶν σοφῶς , ἐνησχόλητο τοῖς ἀϊδίοις . καὶ τί δήποτ´ ἐκείνῳ τῶν θείων οὐκ ἦν ; τί δὲ τῶν ὅσα σοφοῖς ἡ πρόχειρος γλῶσσα καὶ ψευδομένη χαρίζεται ; τοῖς μὲν γὰρ μέγα καὶ τὸ σιγηθῆναι τὰ φαῦλα , τῷ δ´ ἐπιζήμιον τὸ μηδὲ φαίνεσθαι λόγον τῶν ἐκείνου ἐφάμιλλον .",
        "Label": "BAD."
    },
    {
        "Single Index": 401,
        "Text": "ὁ μὲν πλοῦς οὗτος · ὅπως δὲ δεῖ τοῦτον διαπλεῦσαι , θεὸς ἡμῖν ὑποθείη . ’ Ἐγένετο ‘ φησίν ’ ὡς ἡ ἡμέρα αὕτη ‘ . παρ´ ἡμῖν γὰρ ἡμέραι καὶ νύκτες τὸν ἐνιαυτὸν πληροῦσι καὶ διορίζουσιν , ἐπὶ δὲ τῆς ἄνω καὶ πρώτης ἀρχῆς ἡμέρα τὸ ξύμπαν . ’ ἐγένετο ‘ δέ φησιν , οὐχ ὅτι μὴ ἦν , γέγονε δέ , ἀλλ´ ὅτι βουλόμενος παραδειγματίσαι ὁ Σολομῶν τὴν ἀγέννητον ἐκείνην καὶ τῷ ὄντι ἀνέσπερον πρὸς τὴν γενητὴν ταύτην ἡμέραν καὶ ὁριζομένην νυκτί , τὸ ’ ἐγένετο ‘ προστέθεικε · διὸ καὶ ἐπήγαγεν ’ ὡς ἡ ἡμέρα αὕτη ‘ . ἢ καὶ ἄλλο τι ὁ λόγος παραδεικνύει βαθύτερον · ἐπειδὴ γὰρ μέλλει ὁ πονηρὸς τοῖς ἀγγέλοις συναναμίγνυσθαι καὶ τὸ καθαρὸν ἐκεῖνο φῶς συνεπιθολοῦν , διὰ τοῦτό φησιν · ’ ἐγένετο ὡς ἡ ἡμέρα αὕτη ‘ , τουτέστιν , ὁποία ἡ κατὰ γένεσιν καὶ παρ´ ἡμῖν δεικνῦσα τὸν ἥλιον · ὁ γὰρ τοῦ δαίμονος ζόφος ὥσπερ ἐπεσκότησε τῷ φωτί , καὶ γέγονεν ἡ ἡμέρα ἐκείνη τῇ ἐνταῦθα παρεικασμένη . ’ Καὶ οἱ ἄγγελοι ‘ φησί ’ τοῦ θεοῦ παρέστησαν ἐνώπιον τοῦ κυρίου ‘ . τί οὖν ; πρὸ τούτου δὲ οὐ παρίσταντο ; τί γοῦν τὸ τῆς παραστάσεως ταύτης μυστήριον ; πρὸ δὲ τῆς ἀνακαλύψεως τοῦ ἐννοουμένου τοσοῦτον ὑμῖν προειπεῖν βούλομαι , ὅτι ἐννέα τετηρημένως ἀπηριθμημένων τάξεων παρὰ τῇ θείᾳ γραφῇ , αἳ δὴ περὶ τὸν θεόν εἰσι καὶ τὰ πρῶτα ἐκεῖθεν ἐλλάμπονται , ἐσχάτη τέτακται ἡ ἀγγελική , ἣ δὴ πρώτη τοῖς ἀνιοῦσίν ἐστι καὶ πηγὴ λέγεται τῶν περὶ τοῖς κόσμοις ὀχετῶν . ἀλλ´ αἱ μὲν ἄλλαι περὶ θεὸν ἑστᾶσιν ἀεί , ἡ δὲ τῶν ἀγγέλων μόνη κοσμοπομπὸς οἷον καὶ κοσμαγὸς πέφυκε , καὶ ’ εἰσὶν ‘ οὗτοι ’ λειτουργικὰ πνεύματα εἰς διακονίαν ἀποστελλόμενα ‘ κατὰ τὸν ἀπόστολον ’ διὰ τοὺς μέλλοντας κληρονομεῖν ‘ βασιλείας . ἄρχουσι δὲ οἱ μὲν ὁλοκλήρων ἐθνῶν , οἱ δὲ καὶ τῶν κατὰ μέρος ἀνθρώπων · ἐπιστατεῖ δὲ οὐχ εἷς ἑνί , ἀλλ´ ἕκαστος πολλοῖς . ἐπεὶ οὖν τοῦτο ἐγνώκειτε , αὐτὸ δὴ τὸ ῥητὸν ἀναπτύξωμεν · ’ ἦλθον ‘ φησίν ’ οἱ ἄγγελοι τοῦ θεοῦ παραστῆναι ἐνώπιον τοῦ κυρίου ‘ . ἦλθον πόθεν ; ἀπὸ τῶν προνοουμένων ἐθνῶν , ἀπὸ τῶν κατὰ μέρος ἀνθρώπων , ἀπὸ τῶν τοῦ τῇδε βίου προνοιῶν τε καὶ διοικήσεων . ὥσπερ γὰρ διὰ μέσου τοῦ ἀέρος αἱ τοῦ ἡλιακοῦ φωτὸς ἡμῖν ἀπόρροιαι παραγίνονται , οὕτω δὴ καὶ διὰ μέσων ἀγγέλων καὶ νόμων διαταγαὶ καὶ θείων χαρίτων μηνύματα καὶ πολέμων ἐπαναστάσεις καὶ τὰ ἐπὶ τούτοις τρόπαιά τε καὶ κατορθώματα .",
        "Label": "BAD."
    },
    {
        "Single Index": 217,
        "Text": "Διαφέρει δὲ ἡ ἀνώμαλος ὅτι ἐπεὶ ἡ μία κίνησις ζητεῖται ἐπὶ πάσαις καὶ οὐκ ἐπὶ τῇ φορᾷ μόνον , τὸ δὲ ὁμαλὲς καὶ ἀνώμαλον καὶ ἐπὶ πάσαις εὕρηται , εἰκότως ἐστὶ καὶ κατὰ ταῦτα ἡ διαφορὰ τῶν κινήσεων , ποτὲ μία καὶ ποτὲ οὐ μία . Ἀνωμαλία δέ ἐστι διαφορὰ διπλῆ · ἢ γὰρ ἐν τῷ διαφέρειν καὶ ἀνώμαλον εἶναι ἐφ´ ᾧ κινεῖται ( τοῦ γὰρ μεγέθους ἀνωμάλου ὄντος , ὡς τῆς κεκλασμένης ἢ τῆς ἕλικος , εἰ καὶ κινεῖται συνεχῶς καὶ ὁμαλῶς τὸ κινούμενον , ἀδύνατον εἶναι τὴν τούτου κίνησιν ὁμαλῆ , διὰ τὸ ἐφ´ ᾧ κινεῖται καὶ τὸ τούτου ἀνώμαλον · οὐ γὰρ ἐφαρμόττει τὸ τυχὸν μέρος τοῦ κινουμένου ἐπὶ τοῦ τυχόντος μέρους τοῦ μεγέθους ) , ἢ πάλιν ἀνώμαλος κίνησίς ἐστιν ἡ μηδὲν διαφέρουσα οὔτε ἐν τῷ ὑποκειμένῳ μεγέθει οὔτε ἐν τῷ ποτέ , τῷ χρόνῳ δηλαδή , οὔτε ἐν τῷ εἰς ὅ , ἤγουν κατὰ τὸ τέλος τῆς κινήσεως , ἀλλ´ ἐν τῷ ὥς , ὅτι τὸ αὐτό ποτε μὲν ταχέως , ποτὲ δὲ βραδέως κινεῖται ἐφ´ ὁμαλοῦ καὶ ταῦτα μεγέθους . Ἧς μὲν οὖν τὸ αὐτὸ τάχος , ὁμαλής , ἧς δὲ μὴ τὸ αὐτό , ἀνώμαλος . ( Διὸ οὐκ εἴδη κινήσεως οὐδὲ διαφοραί . . . ) . Εἰ εἴδη κινήσεως ἢ διαφοραὶ κινήσεως τὸ τάχος καὶ ἡ βραδυτής , οὐκ ἐν πάσαις ταῖς κινήσεσι καὶ ταῖς διαφόροις κατ´ εἶδος ἠκολούθουν οὖν ταῦτα , ἀλλὰ διέφερε κίνησις κινήσεως διὰ ταῦτα ἢ κατὰ ταῦτα . Πορίζεται δὲ καὶ ἄλλο ἐντεῦθεν , ὡς οὐδ´ ἡ βαρύτης καὶ ἡ κουφότης διαφοραὶ ἡ εἰς τὸ αὐτό . Ἀληθῶς μὲν διαφοραὶ αὗται τῶν στοιχείων , ἀλλὰ πρὸς ἄλληλα · διαφέρει γὰρ γῆς πῦρ ἐν τῷ τὸ μὲν εἶναι κοῦφον τὴν δὲ βαρεῖαν , πλὴν γῆς βαρύτης πρὸς αὑτὴν πάλιν ἢ πυρὸς κουφότης πρὸς αὑτὸ πάλιν οὐ πέφυκεν εἶναι διαφορά , ὅταν τυχὸν λέγωμεν ταύτην μὲν τὴν γῆν εἶναι βαρεῖαν , ἐκείνην δὲ κούφην ἢ οὐ βαρεῖαν . Καὶ οὐκ ἔστιν αὕτη διαφορὰ γῆς πρὸς γῆν , ἀλλ´ οὐκ οὐσιώδης καὶ συστατική · εἰ γὰρ ἦν οὐσιώδης , ἡ μὲν γῆ ἂν ἦν , ἡ δὲ ἄλλο τι , εἰ μὴ βαρεῖα τυχόν , ἀλλ´ οὐ γῆ . Νῦν δὲ ἅπασαι , καὶ αὕτη κἀκείνη καὶ αἱ ἄλλαι , γαῖαι , καὶ εἰ διαφέροιεν διὰ ταῦτα , ἀλλ´ ὡς διαφέρει ἄνθρωπος ἀνθρώπου τῷ λευκὸς εἶναι ἢ μέλας . Ἐπαναλαμβάνων γοῦν λέγει , ὅτι καὶ αὕτη ἡ ἀνώμαλος ἐν τῷ συνεχὴς εἶναι μία , ἧττον δὲ μία , ὅπερ τῇ ἐπὶ τῆς κεκλασμένης φορᾷ συμβαίνει . Τὸ δὲ ἧττον μίξις ἀεὶ τοῦ ἐναντίου .",
        "Label": "BAD."
    },
    {
        "Single Index": 190,
        "Text": "Τοιούτῳ κόσμῳ καὶ ἡ τριετὴς νύμφη κατακεκόσμητό τε καὶ κατηγλάϊστο , τῷ μὲν ἐνδοτέρῳ πρὸς τὸ ἔξω ἀρκέσασα εἰς παράδειγμα τῷ δὲ ἐκτὸς πρὸς τὸ ἐνδότερον ἀποχρήσασα εἰς τελείωσιν · γέγονε γὰρ αὐτῇ τὸ μὲν ἀφορμὴ σφραγῖδος , τὸ δὲ αὐτὸ τοῦτο σφραγὶς τῆς πρώτης ὑπάρξεως . τίνες δὲ καὶ αἱ παρθένοι , αἱ προηγούμεναί τε καὶ συνεπόμεναι ; αἱ δὲ λαμπάδες , ὁποῖαι ; καὶ πόθεν αὐταῖς τὸ πῦρ καὶ τὸ ἐξῆφθαι λαμπρῶς ; μηδὲ τοῦτο γὰρ παραδράμωμεν · εἰσὶ γὰρ παρὰ τῷ Δαυεὶδ καὶ τῷ Σολομῶντι πρὸς τὴν τῆς νύμφης συντελοῦσαι πομπήν τε καὶ πανήγυριν · ἐκεῖ μὲν παρθένοι , ἐνταῦθα δὲ νεάνιδες προσαγορευόμεναι · οἶμαι γὰρ τὰς μὲν προηγουμένας ἀγγελικὰς εἶναι τάξεις , προαγούσας τὴν νύμφην εἰς τὴν τελείωσιν , τὰς δέ γε ἑπομένας ψυχὰς εἶναι θεοειδεῖς , κατ´ ἴχνος ἐκείνης βαινούσας καὶ ἀπὸ τοῦ ταύτης φωτὸς τὰς οἰκείας ἀναπτούσας λαμπάδας καὶ γινομένας μέρος τῆς τελετῆς · τὸ δέ γε πῦρ οὐκ ἄλλο τι οἴομαι εἶναι ἢ τὸν θεῖον ἔρωτα , ὑφ´ ᾧ καταπιμπραμένη πᾶσα ψυχή , ἐπιτηδείως πρὸς τὴν μετάληψιν ἔχουσα , ἀνάπτεταί τε εὐθὺς καὶ τελεῖται τὰ τελεώτατα . Καλῶς γοῦν ἡμῖν ὁ λόγος ἐξείργασται , οἷόν τις προτέλεια γεγονὼς τῆς νυμφικῆς ἐμφανείας μετὰ τοῦ παρθενικοῦ ἀξιώματος · ἀλλ´ ἀνάψωμεν τὰς λαμπάδας ἡμῶν τῆς ψυχῆς , ὅσοι πρὸς τὴν προπομπὴν αὐτάρκεις ἐσμέν · ἰδοὺ γὰρ ἀναπεταννύονται μὲν αἱ τῆς σκηνῆς θύραι · ἔξεισι δὲ ἡ νύμφη . ἀλλὰ βαβαὶ τῆς αἴγλης καὶ τῆς λαμπρότητος — ἔοικε γοῦν καὶ ἐπιλελησμένη τοῦ πατρῴου οἴκου καὶ τῆς ἀνέκαθεν χάριτος καὶ ὅλη πρὸς τὸν νυμφίον ἀτρεμέσιν ὄμμασι βλέπουσα · ὢ τῶν ὀμμάτων ἐκείνης , ἐοικότων εἴδει περιστερᾶς , κατὰ τὸν σοφόν , καὶ προδιαγραφόντων τὸ τυπικὸν εἶδος τοῦ πνεύματος · ὢ τοῦ τραχήλου , ὁρμίσκοις ἀπεικασμένου · ποιήσωμεν οὖν καὶ ἡμεῖς αὐτῇ ὁμοιώματα χρυσίου μετὰ στιγμάτων τοῦ ἀργυρίου · τί ποτε ταῦτα ; οἶμαι δὲ λόγους εἶναι τῶν ἡμετέρων ψυχῶν , οὐκ ἀρκοῦντας μὲν ἐκείνῃ εἰς εὐφημίαν , ὁμοιώματα δὲ τῶν ἀρετῶν αὐτῆς ἔχοντας μετὰ τῆς ἐπαργυριζούσης ἰδέας τῶν λέξεων . σέ γε τῷ ὄντι , νύμφη περικαλλής , οὔθ´ ὁ ἥλιος παρέβλεψεν ἐκ γενέσεως ἀλλ´ οὔτε οἱ τῆς μητρὸς υἱοὶ ἐμαχέσαντο · ἀλλ´ ἔθετο μέν σε τοῦ νοητοῦ παραδείσου φύλακα ὁ θεός · τετήρηκας δὲ τοῦτον ὥσπερ εἰκός , ταῖς σαῖς ἐπιμελείαις περιτειχίσασα .",
        "Label": "BAD."
    },
    {
        "Single Index": 141,
        "Text": "’ στηλογραφίαν ‘ οὖν αὐτὴν τὴν πρᾶξιν ὀνομάζει , ἀλλ´ ’ εἰς τὸ τέλος ‘ ἔφησε ’ μηδαμῶς διαφθείρῃς ‘ , ὅπερ ἐστὶ παράγγελμα τοῖς ἀγωνιζομένοις μὴ ἐκκακεῖν ταῖς θλίψεσι μήτε μὴν πρὸς τῷ τέλει πίπτειν πρὸς τὴν ἀπόγνωσιν καὶ φθείρειν τοὺς ἀγῶνας . Καὶ ὁ πεντηκοστόγδοος τὴν αὐτὴν γραφὴν ἔχει , ᾄδει δὲ τοῦτον τῷ θεῷ ἐν συνοχῇ καρδίας , ὁπηνίκα κατέφυγεν εἰς τὸν πατρῷον οἶκον καὶ γνοὺς Σαοὺλ διέλαβε κύκλωθεν τὴν οἰκίαν , ὁ δὲ λαθὼν ἀπέδρασε τὰς τυραννούσας χεῖρας . Ὁ δὲ πεντηκοστένατος ἐστὶ παρ´ ἱστορίαν · ’ ὁπότε ‘ γὰρ ’ ἐνέπρησε τὴν Μεσοποταμίαν καὶ τὴν Συρίαν τὴν Σωβὰλ καὶ τὸν Ἐδὼμ ἀνεῖλε διὰ χειρὸς τοῦ Ἰωάβ , δώδεκα χιλιάδας , εἰς τῶν ἁλῶν τὴν φάραγγα ‘ · πρόσκειται δ´ ’ εἰς τὸ τέλος , ὑπὲρ τῆς ἀλλοιώσεως , ὡς πρὸς στηλογραφίαν ‘ . οὐδὲν δὲ τούτων γέγραπται ἐν Τετραβασιλείῳ , ἀλληγορίας τοιγαροῦν ὁ λόγος ἀξιούσθω . σωματική ἐστι ζωὴ ἡ Μεσοποταμία , τοῖς ἐμπαθέσι ποταμοῖς , φεῦ , περικλυζομένη , ἣν ἐνεπύρισε Χριστὸς ὁ δι´ ἡμᾶς πτωχεύσας , καὶ τὴν Συρίαν τὴν Σωβάλ , τοὺς δουλωθέντας βίῳ . τὸ γὰρ σωβὰλ ἑπτά ἐστι , καὶ πᾶς θεῷ δουλεύων ὡς Ἰωὰβ ὑπήκοον τὴν φύσιν προσλαμβάνει · ἁλῶν γὰρ φάραγξ πέφυκεν ἡ τῶν παθῶν κοιλότης , καὶ χιλιάδες δώδεκα φύσις ἐστὶ καὶ χρόνος , ὁ χρόνος ἑβδοματικός , πενταδικὴ δ´ ἡ φύσις , ταῖς πέντε γὰρ αἰσθήσεσιν ἡ φύσις διοικεῖται . Ὁ δ´ ἑξηκοστοδεύτερος τὴν φυγὴν ἀναγράφει , ὁπόταν καταπέφευγεν εἰς χώραν Ἰδουμαίων . Ὁ δ´ ἑξηκοστοτέταρτος ἐσόμενα προγράφει , ὑπὲρ Ἱερεμίου γὰρ καὶ τοῦ λοιποῦ προφήτου , ὃς Ἰεζεκιήλ ἐστι , καὶ τῶν τῆς παροικίας , ὁπότε δορυάλωτοι ἤγοντο πρὸς Περσίδα , ὅπερ ἐσχάτως γέγονε , κρατοῦντος Σεδεκίου · ἀλλ´ ὁ Δαυὶδ προφητικοῖς ὄμμασι προκατεῖδε τὸν πόλεμον , τὴν ἅλωσιν καὶ τὰ τῆς παροικίας . Ὁ δέ γ´ ἑξηκοστόπεμπτος σαφῶς οὑτωσὶ λέγει · ’ ᾠδὴ τῆς ἀναστάσεως ‘ ἤτοι τῆς τοῦ κυρίου · καὶ δῆλον , ’ ἀλαλάξατε , πᾶσα ‘ γάρ φησι ’ κτίσις ‘ . Ὁ δέ γε ’ εἰς ἀνάμνησιν τοῦ σῶσαί με ‘ προλέγει , ἔστι δ´ ἑξηκοστένατος , ὥσπερ δ´ ἀναμιμνήσκει τὸ τοῦ θεοῦ φιλάνθρωπον τῆς κοινῆς σωτηρίας . Ὁ δὲ Ἰωναδὰβ υἱὸς ἐστί τις χοροψάλτης , ὃς δὴ τὸν ἑβδομήκοστον ᾖσε ψαλμὸν τῷ λόγῳ .",
        "Label": "BAD."
    },
    {
        "Single Index": 337,
        "Text": "Εἰδὼς δέ , ὡς δυσὶ τούτοις ἡ τελεία καθ´ ἡμᾶς φύσις κεκόσμηται , νοῦ γεννήμασι καὶ γλώττης ῥεύμασι , καὶ ὡς τῶν προλαβόντων ἐκείνων σοφῶν οἱ μὲν διὰ φιλοσοφίας τὸν νοῦν ἐτελείωσαν , οἱ δὲ διὰ ῥητορικῆς τὴν γλῶσσαν ἐκάθηραν καὶ πλήν γε ἑνὸς ἢ δυοῖν οἱ λοιποὶ πρὸς θάτερον ἀπένευσαν τῶν μερῶν καὶ τοῖς μὲν ἡ γλῶττα ποταμηδὸν ἔρρευσεν ἐξ ἐπιχειρημάτων πυκνῶν , τοὺς δὲ ἐκήρυξε τῶν νοημάτων τὰ ὑψηλότερα , ὡς εἶναι τούτους μὲν μικροῦ δεῖν ἀγλώττους , ἐκείνους δὲ ἐρήμους τῆς τελειοτέρας νοήσεως , ἐκεῖνος μέσον ἀμφοῖν γεγονὼς σύνδεσμος οἷον τῶν τέως διεστηκότων ἐγένετο . καὶ τήν τε γλῶτταν ἐξάψας τοῦ νοῦ οἷον πείσματος τόν τε νοῦν ἐπιστήσας τοῖς λόγοις καὶ ῥητορικῇ μὲν τὴν φιλοσοφίαν προσεμβιβάσας εἰς πρακτικωτέραν καὶ ἐμφανεστέραν ἐνέργειαν , τῇ δέ γε φιλοσοφίᾳ τὴν τέχνην ὑψώσας καὶ κεράσας ἄμφω πρὸς ἄλληλα τοῖς παρ´ ἑαυτοῦ κάλλεσιν , ἔμφωνον , ἵν´ οὕτως εἴπω , τὸν νοῦν καὶ ἔννουν τὴν γλῶτταν εἰργάσατο . ἐφιλοσόφει γοῦν μετὰ τῆς ἠθικῆς πιθανότητος καὶ ἐρρητόρευε μετὰ τῆς φιλοσόφου βαθύτητος · καὶ ἦν ἀμφοῖν τοῖν γενοῖν ὁμοίως εὐάρμοστος καὶ οὔθ´ ὁ φιλόσοφος τὴν πολιτικὴν ἐμίσει ὑπόθεσιν ὁρῶν χρωννυμένην ταῖς ἀπὸ τῆς φιλοσοφίας βαφαῖς οὔθ´ ὁ ῥήτωρ πρὸς τὴν ἐπιστήμην ἀπήχθετο ταῖς τεχνικαῖς μεθόδοις ἐναμβρυνόμενος . Ἐντεῦθεν ὥσπερ τις λαμπτὰς ἀπὸ τῆς Βυζαντίδος ἁφθεῖσά τε καὶ ἐξαρθεῖσα οἱονεί τις πυρσὸς διαέριος ταῖς ἁπάσαις ἔδοξε πόλεσι . καὶ ἦν ὡς ἀληθῶς ὁ χῶρος οἷόν τις κόσμος οὐράνιος , πᾶσι λόγων καταστραπτόμενος γένεσι καὶ δι´ ἑνὸς δᾳδούχου τὰ μὲν τὴν σύμπασαν οἰκουμένην καταπυρσεύσας , τὰ δὲ πρὸς τῷ οἰκείῳ φωτὶ καὶ ταῖς ἀλλοτρίαις ἀπαστράπτων μαρμαρυγαῖς . καὶ τό γε θαυμασιώτερον καὶ δι´ ὃ μᾶλλον ἄν τις ἐκεῖνον θαυμάσειεν , ὅτι καὶ γένους εὖ ἔχων καὶ τὰ τῆς εὐκλείας οἴκοθεν κεκτημένος βαθεῖ τε πλούτῳ κομῶν καὶ οἵοις ἄν τις πρὸς παίδευσιν ἀποκνήσειεν ( οἱ γὰρ πλεῖστοι ἀφορμὴν τοῦ πλουτεῖν ὥσπερ τὸν λόγον τιθέασιν , οὐχ ἵν´ ἐπήβολοι τῶν κρειττόνων γένοιντ´ , ἀλλ´ ὅπως ἂν τοῖς ματαίοις ἐπεντρυφήσωσιν περὶ ταῦτα σπουδάζοντες ) , παρασκευαῖς ἐκεῖνος ταῖς παρὰ τῆς ἔξωθεν τύχης πρὸς φιλοσοφίαν ἐκέχρητο . ἐντεῦθεν οὔτε τοὺς ἀργοτέρους τῶν φιλοσοφησάντων οὔτε τοὺς περιττοτέρους τῶν ῥητόρων ζηλοῖ .",
        "Label": "BAD."
    },
    {
        "Single Index": 30,
        "Text": "Τὸ μὲν οὖν μέχρι τοῦδε εὔδρομος ἡμῖν ὁ λόγος , καὶ διὰ λείας φέρων καὶ βασιλικῆς τῆς ὁδοῦ , ταῦτα δὴ τὰ θεολογικὰ ῥήματα · τὸ δ´ ἐντεῦθεν ὀκνεῖ περαιτέρω χωρεῖν καὶ διηγήσασθαι πρᾶξιν , ἣν οὐκ ἔδει μὲν γενέσθαι , ἵνα δὴ παρὰ βραχὺ ταὐτολογήσας ἐρῶ , ἔδει δὴ γενέσθαι παντάπασι , τὸ μὲν διὰ τὴν εὐσέβειαν καὶ τὴν πρὸς τὸ δεινὸν εὐλάβειαν , τὸ δὲ διὰ τὴν τῶν πραγμάτων περίστασιν καὶ τὴν τοῦ καιροῦ περιπέτειαν · οἱ γὰρ περὶ τὸν βασιλέα εὐνοϊκώτεροι δείσαντες περὶ τῷ Διογένει , μὴ διαμηχανήσαιτό τι , καὶ πάλιν ἀφορμὴ πραγμάτων τῷ βασιλεῖ γένοιτο , τὸ σκέμμα τούτῳ συγκαλυψάμενοι , ἐντέλλονταί τινι διὰ γραμμάτων ἐπὶ τοῦ καιροῦ δυναστεύοντι ἐκκόψαι τούτῳ τοὺς ὀφθαλμούς .",
        "Label": "BAD."
    },
    {
        "Single Index": 252,
        "Text": "Πολλὰ δύνασθαι φιλίαν πεπίστευκα , καὶ μάλιστα εἰ τύχοι ἐν δραστηρίοις καὶ φρονίμοις ῥιζωθεῖσα ψυχαῖς · ὁποία δὴ καὶ ἡ σὴ πέφυκε συνετωτάτη καὶ ἐν ἀπόροις εὐπορωτάτη . Προοιμιάζομαι δὲ ταῦτα ἀξίωσίν σοι μέλλων προτεῖναι περὶ τοῦ παρόντος Βασιλείου . Ὃς δὴ εὐγενέστατος ὢν ἀνθρώπων , καὶ συνετώτατος , προσθήσω δὲ καὶ ἀνδρειότατος , οὐκ ἀρκοῦσαν ἔχει τὴν χορηγίαν τῶν ἀναγκαίων · εἰ δὲ καὶ ἀρκοῦσαν , ἀλλὰ μόλις καὶ πόνῳ συντόνῳ καὶ καμάτῳ πολλῷ . Ἀλλ´ ἐπιπεφόρτισται αὐτῷ συνωνή , ἣν ἀχθηφορεῖν μὴ δυνάμενος , μικροῦ δεῖν ἄφωνος εἰς γῆν καταπέπτωκεν . Ἡ μὲν οὖν ἀξίωσις , ἐπελαφρῦναι αὐτῷ τὸ ἄχθος τοῦ φορτίου · εἰδὼς δὲ ὅσα μέλλεις ἐρεῖν εὔλογα πρὸς τὴν τῆς ἀξιώσεως παραίτησιν , τοῦτό σοι μόνον προστίθημι , ὅτι πρὸς τὴν σὴν πλατεῖαν φρόνησιν , ἄπορον οὐδὲν οὐδὲ ἀδύνατον . Πλατυνεῖς δὲ αὐτὸν ἔτι καὶ τῷ μέτρῳ τῆς φιλίας ἡμῶν . Κἂν οὕτω ποιήσῃς , εὐτύχησεν ἐν ἀτυχίαις ὁ Μελισσηνός , δεσπότου τυχὼν νικᾷν εἰδότος τὴν τῆς τύχης δυσχέρειαν . Τῷ αὐτῷ Τῷ κριτῇ τῶν Ὀπτιμάτων . Οὐδὲν ὡς ἔοικε , κατὰ τὸν παρόντα χρόνον , τοῦ ἀναισχυντεῖν ἰσχυρότερον · οἱ γὰρ τῆς Ἀλέας ἔποικοι οὔτε ἡμῶν φείδονται , οὔτε σοῦ , οὔτε τοῦ δικαίου , οὔτε τοῦ θεοῦ · ἀλλὰ παντὶ τρόπῳ σπουδάζουσι τοὺς Λυσοκρανίτας ἐξοικίσαι τοῦ ἰδίου χωρίου · καὶ διωκόμενοι γὰρ καὶ τυπτόμενοι , καὶ καταδικαζόμενοι , οὐ παύονται τοῦ ἐγκαλεῖν . Ὅμως καὶ αὖθις ἐκρίθη παρὰ τοῦ δικαιοτάτου βασιλέως ἡμῶν , καὶ ἐκράτησε τὸ δόξαν ἐμοὶ καὶ ἀποφανθέν . Εἰ μὲν οὖν στέρξουσι τὴν καταδίκην κἂν νῦν οἱ Λυσοκρανῖται , ἔσται τὰ κεκριμένα κύρια · εἰ δ´ οὖν , αὖθις φλυαρείτωσαν . Τῆς σῆς δέ ἐστι καὶ φρονήσεως καὶ δυνάμεως καταναγκᾶσαι τούτους στοιχῆσαι τῷ δικαίῳ καὶ ἄκοντας . Κριτὴς τοῦ Ὀψικίου . Τῷ κριτῇ τοῦ Ὀψικίου . Ἐλαφρὸν πρᾶγμα δι´ ἐμοῦ αἰτεῖταί σε ὁ τοῦ Μελίου βεστάρχης , μὴ ἐνοχληθῆναι αὐτόθι τὴν μονὴν αὐτοῦ ἕνεκεν τοῦ ὀφείλοντος ἀπαιτηθῆναι μονοπροσώπου . Αὐτὸς ἐνταῦθα τοῦτο ἀποδώσειν κατεπαγγέλλεται · καὶ οὐ ψεύσεται ὁ ἄνθρωπος . Ἐγὼ δὲ τούτῳ ἐπέσκηψα , καὶ γραφὴν πρὸς σὲ ποιήσασθαι περὶ τῆς τοιαύτης ἐπαγγελίας καὶ ἐπιδόσεως , καὶ ὑπογράψαι ταύτην δι´ οἰκείας χειρός , ἵνα ἔχοις τὸ ἀναμφίβολον .",
        "Label": "BAD."
    },
    {
        "Single Index": 48,
        "Text": "Ὄρθιον μὲν οὖν τὸ ψαλτήριον οὐκ ἐκ τοῦ παρατυχόντος οὐδὲ ἀλογίστως , ἀλλὰ ἀπὸ τοῦ κατ´ εὐθεῖαν ἐπιβάλλειν τοῖς νοητοῖς καὶ μὴ ποιεῖν κεκάμφθαι τὸν ἡμέτερον νοῦν , ἢ τοῖς πλαγίοις παρεγκλινόμενον ἢ πρὸς τὰ τῇδε καμπτόμενον · εἰσὶ δὲ καὶ τὰ σχήματα τῶν μυστικωτέρων πραγμάτων συνθήματα . δεκάχορδον δὲ οὐ μόνον διὰ τὴν τοῦ ἀριθμοῦ τελειότητα καὶ τὴν δευτέραν μονάδα καὶ τὸν καμπτῆρα , ἀλλὰ καὶ διὰ τὴν συμφωνίαν τῆς τε πενταδικῆς ἐν ἡμῖν αἰσθήσεως καὶ τῆς ἰσαρίθμου τῆς ψυχικῆς οὐσίας δυνάμεως . δεῖ γὰρ ἑκάστῃ μερίδι τῆς χείρονος ἢ τῆς κρείττονος φύσεως ἑκάστην συμφωνίαν καταλλήλως καὶ κατὰ τὴν διὰ πασῶν ἁρμονίαν γίνεσθαι , περιεκτικωτέραν οὖσαν τῆς τε διὰ τῶν πέντε χορδῶν καὶ τῆς διὰ τῶν τεσσάρων · ἡ μὲν γὰρ ὑπὸ τὸν πολυπλάσιον τελεῖ λόγον , τῶν δὲ ἡ μὲν ὑπὸ τὸν ἡμιόλιον , ἡ δ´ ὑπὸ τὸν ἐπίτριτον . ὁμοφωνίας δὲ καὶ συμφωνίας λεπτή τίς ἐστιν ἡ διαφορά . ὁμοφωνεῖ γὰρ τὰ ἰσότονα μὲν καὶ τὴν αὐτὴν διάστασιν ἔχοντα , ἀλλοιότερον δὲ τὸ μέλος ἀπὸ τῆς συγκρούσεως ἠχοῦντα · συμφωνία δέ ἐστιν , ὅταν ἐν τοῖς ἀνισοτόνοις τὸ μέλος οὐδὲν μᾶλλον τῷ βαρυτέρῳ ἢ τῷ ὀξυτέρῳ ἐμπρέπῃ · διαφωνία δέ ἐστιν , ὅταν τὸ μέλος τῆς ἑτέρας μᾶλλον γίνηται τάσεως . Ἐχρῆν μὲν οὖν καὶ πλείω περὶ ψαλτηρίου ἐρεῖν , ἀλλ´ ἔστω σοι ταῦτα περὶ ὀργάνου οἷον εἰπεῖν προεισόδια · καὶ τέως μὲν τὴν δᾳδουχίαν τελέσθητι , ἵν´ ὕστερον μαθήσῃ καὶ τὴν ἱεροφαντίαν . ἐπεὶ δὲ ἔστιν ὅπου τῶν ψαλμῶν καὶ ὄνομα εὑρίσκεται διαψάλματος , ῥητέον ἡμῖν καὶ περὶ τούτου , τί ποτέ ἐστι καὶ τίνα ἔχει τὴν δύναμιν καὶ διὰ τί μὴ ἐν πᾶσι ψαλμοῖς , ἀλλ´ ἔν τισιν ἔγκειται . ἐρῶ δέ σοι οὐ τὰ ἀλλότρια μόνον ἐπεξηγούμενος , ἀλλὰ προστιθείς σοι καὶ ἐμὸν νόημα . οἱ μὲν γὰρ ἀπεριμερίμνως τὸ διάψαλμα ἡρμηνεύκασιν , οἱ δὲ εἰσάγαν τοῦτο τεθεωρήκασιν , ἐμοὶ δὲ τὴν ἀληθεστέραν βαδιστέον καὶ μέσην . Ὠιήθησαν γοῦν τινες τὸ διάψαλμα ᾠδήν τινα διαδόσιμον τοῖς περὶ τὸν προφήτην χοροῖς · τέσσαρες δὲ οὗτοι , ὧν ἕκαστος ἴδιον μέλος ἀνεκρούετο τῷ θεῷ . τὸ δέ γε θατέρῳ ἢ τοῖς ἑτέροις κινούμενον διάψαλμά φασιν ὀνομάζεσθαι , οἷον ψαλμοῦ διαδοχήν . οἱ δὲ τοῦτον τὸν λόγον ὡς ηὐτοματισμένον ἀποπεμψάμενοι καὶ ἀναπόδεκτον , διάψαλμα τὴν τῶν ψαλλόντων σιωπὴν ὠνομάκασι , διαίρεσιν ψαλμοῦ ὑποτοπάσαντες τοὔνομα .",
        "Label": "BAD."
    },
    {
        "Single Index": 319,
        "Text": "Ἔστι δὲ τὸ κεφάλαιον ὧν αἰτεῖται χωρίδιον ἀγχοῦ τοῦ μεμισθωμένου αὐτῷ κτήματος , τῶν μὲν ἄλλων ξυμπασῶν ἐπηρειῶν ἐλευθερούμενον , αὐτῷ δὲ ἀνακείμενον , καὶ εἰς ὑπηρεσίας τινὰς λειτουργοῦν . Εἰ τοίνυν καὶ μὴ οὕτως ἔχων ἐδεδώκεις ἄν , πῶς οὐκ ἂν σὲ τὸ σύνηθες πρὸς τὴν ὁμοίαν εὐεργεσίαν ἐφελκύσαιτο ; Αἰσχύνη δὲ κἀμοὶ ἔλαττον τοῦτον σχεῖν ἐπὶ σοῦ τῶν πρὸ σοῦ δικαστῶν . Βούλει με συντόμως ἐρεῖν ; Ἐμὲ εὐεργετεῖς , τοῦτον εὐεργετῶν . Ὁ τὸ γράμμα σοι δούς , περίβλεπτε κύριέ μου καὶ ἠγαπημένε ἀδελφέ , ἰδιώτης μὲν καὶ αὐτὸ δὴ χωρίτης , καὶ οὐ πολλὰ λέγειν εἰδώς , οἰκονομεῖ δὲ μονὴν ἡμετέραν , οὕτω τῶν Ἀτζιπόδων ὀνομαζομένην · οὐ γὰρ βούλομαι κακοήθεσιν ἀνδράσιν ἐμπιστεῦσαι τὸ μοναστήριον , τοῖς δ´ ἀφελεστέροις ἐπέτρεψα . Οὗτοι μὲν οὖν οὔτε ἀδικῆσαι βουληθεῖεν ἄν , οὔτ´ ἴσως ἴσασιν ὅ τι ποτὲ τὸ ἀδικεῖν ἐστίν . Διὰ τοῦτό σου δεόμεθα , ἵν´ εἴ τις αὐτοὺς ἀδικεῖν βούλοιτο , ἀμύναιο τούτοις , καὶ τὸ ἐλλεῖπον αὐτοῖς πρὸς τὴν δικαίαν ἄμυναν ἀναπλήρωσον . Δεῖ σε δὲ τὴν φιλίαν ἀκριβοῦντα σὸν ἐν μέρει τὸ μοναστήριον ἡγήσασθαι , καὶ ὡς οἰκεῖον ἀντιποιήσασθαι . Ἴσθι δὲ ὡς οἱ γειτονοῦντες αὐτῷ οὐ πάνυ βούλονται σωφρονεῖν , οὐδὲ ἐντὸς μένειν τῶν δεδομένων ὅρων . Ἀλλὰ σὺ ἡμῖν μὲν ἀδικουμένοις ἀμύνῃ , ἐκείνους δὲ στήσαις τοῦ ἀδικεῖν · οὐκ οἶδα γὰρ εἴ τι τούτου τυγχάνει κάλλιον ἐν βίῳ πολίτευμα . Αἰκατερῖνα δέσποινα . Τῇ δεσποίνῃ Αἰκατερίνῃ . Δέσποινά μου ἁγία καὶ θεόστεπτε βασιλίς , ποθῶ μὲν τὴν βασιλείαν ὑμῶν καὶ συνεχῶς ὁρᾷν βούλομαι , ἐπιδημοῦσαν τῇ πόλει · ναί , μὰ τὴν ἐν θεῷ σου καύχησιν ! Καὶ μὴ ἀπίστει μοι γράφοντι , ὥσπερ οὐδὲ ἠπίστησας πώποτε , κἂν ὁ Χαρωνίτης οὐ βούληται . Ποθῶ μὲν οὖν ὑμᾶς καὶ παρόντας . Ἀποδημησάντων δὲ τῆς Πόλεως καὶ ἐξεληλυθότων βραχύ , φέρειν οὐ δύναμαι · ἀλλ´ ὥσπερ πῦρ ἐμφωλεῦόν μου τῇ ψυχῇ κατακαίει καὶ δαπανᾷ · καὶ οὐκ ἔχω ἐνεγκεῖν τὴν διάστασιν . Μηκέτι οὖν δυνάμενος ἄλλως πως συνεῖναι τῷ κράτει ὑμῶν , ἐμαυτὸν παραμυθοῦμαι τοῖς πρὸς ὑμᾶς γράμμασι · δοκῶ γὰρ ὁμιλεῖν διὰ τῶν ἐπιστολῶν . Ἐπὶ τούτῳ οὖν καὶ τὸν συνήθη πρὸς τὴν σὴν βασιλείαν ἐξαπέστειλα μοναχόν .",
        "Label": "BAD."
    },
    {
        "Single Index": 73,
        "Text": "Καὶ φύλαξόν μοι τοῦτον ὡς θησαυρὸν τιμαλφέστατον , ἀνέπαφον μὲν κλέπταις , ἀνάλωτον δὲ λῃσταῖς , καὶ τῆς ἀπὸ τοῦ χρόνου δαπάνης ἀνώτερον · ὅσον γὰρ τὸ ἦθος ἡδύς , καὶ τὴν μεγαλοψυχίαν πολύς , τοσοῦτον αὐτῷ φοβοῦμαι τοὺς σῆτας · ἐμφύονται γὰρ οὗτοι , ὥσπερ τοῖς ἁπαλωτέροις τῶν ξύλων , οὕτω καὶ τοῖς μαλθακωτέροις τῶν ἠθῶν . Εἰ δὲ ἡνιοχεῖν πρώτως παρακεκέλευστο , ἦν δέ τις τῶν εὐμενεστάτων ἐμοὶ διφρηλάτης ἀρχαῖος καὶ ἔντεχνος , οὐκ ἂν συνηνιόχησε τούτῳ , καὶ τῶν ἡνίων συνεπελάβετο , καὶ ἐπὶ τῆς διφρείας ἐδίδαξεν , ὅπου μὲν δεῖ τοὺς ἵππους ἀνασειράζειν , ὅπου δὲ ἐπελαύνειν , καὶ ὅπου συνάγειν , ὅπου δὲ διαιρεῖν ; Σὺ γοῦν ἐκεῖνος εἶ ὁ ἡνίοχος . Εἶτα » οὐ θήσεις « ( ὅ φασι ) » μηρὸν « ὑπὲρ τοῦ ἀνδρός , καὶ ταῦτα οὐκ εἰς κοῖλον αὐτῷ ἵππον συγκαταβαίνων , ἀλλὰ συναναβαίνων ἐπὶ τοῦ μεγίστου ὀχήματος ; Ἀλλὰ τί ποτε τὰ πολλὰ συνείρω ; Εἰ μὲν τὴν παρακαταθήκην ὁμολογεῖς , σὸν δ´ ἂν τὸ ἐντεῦθεν τὴν ὁμολογίαν τηρεῖν . Εἰ δ´ οὖν — ἀλλ´ οὐδὲ πάλιν » εἰ δ´ οὖν « · διαστολὴν γὰρ ἡ σὴ φιλία οὐ παραδέχεται . Μέμνησθε δὲ ἄμφω ἐμοῦ , ὁπότε συμποσιάζητε , ἵνα κἀγὼ ἀμφοῖν . Πηνίκα ; ὁπόταν πρὸς θεὸν χεῖρας αἴρω ἱκέτιδας . Μητροπολίτης Πατρῶν . Τῷ μητροπολίτῃ Πατρῶν . Ζηλῶ σε , μητροπολῖτα Πατρῶν · ζηλῶ σε φίλων ἐμοὶ πάντων σεβασμιώτατε , ὅτι » τοιοῦτον καλὸν « κατὰ τὸν εἰρηκότα μόνος ἕξεις ἀπολαβών . Τί δή ποτε τοῦτο ; ὃν ὁρᾷς , τὸ κάλλιστον θέαμα , τῆς καθ´ ἡμᾶς πόλεως τὸ κεφάλαιον , ὃν ἀφεῖλεν ἀφ´ ἡμῶν ὁ φθόνος ( οὕτω γὰρ εἰπεῖν δεῖ ) , ὑμῖν δὲ προσήνεγκε τύχη , καὶ καιρός , καὶ θεός . Νὴ τὴν τιμίαν σου γὰρ κεφαλήν ! πολλοῖς ἀνδράσιν ἀγαθοῖς ἐντετυχηκώς , οὐδένα τούτου χρηστότερον τεθέαμαι καὶ καλλίονα . Ἔστι μὲν γὰρ αἰδήμων εἰ καί τις ἄλλος , ἐπὶ παντὶ λόγῳ ἔχων ἐξανθοῦν αὐτῷ τὸ ἐρύθημα , τὴν γλῶτταν οὐ μάλα πρόχειρος , τὴν ψυχὴν εὐπαιδευσίας μεστός . Οὗτος δυστυχήσας τὴν ἀφ´ ἡμῶν ἀναχώρησιν , εὐτύχησε τὴν παρὰ σὲ ἄφιξιν . Φθονῶ γοῦν ὑμῖν τῆς συνουσίας · σύνεσθε γὰρ ἀλλήλοις ἀδόλως , καὶ συνδιαλέξεσθε ἀπεριέργως , καὶ φιλαλλήλως κοινῶν ἁλῶν μεταλήψεσθε . Ἀλλὰ μέμνησθε καὶ ἡμῶν , οὐχὶ ὡς σοφῶν , οὐχ ὡς περιττῶν , ἀλλ´ ὡς ὁμοίων τὸ ἦθος .",
        "Label": "BAD."
    },
    {
        "Single Index": 84,
        "Text": "Ἔνθεν τοι καὶ τελῶν τὰ Ἀφροδίσια αὐλόν τε μετεχειρίζετο καὶ λύραν ἡρμόζετο καὶ τὰ μὲν ἐμυεῖτο , τὰ δὲ αὐτὸς ἐμυσταγώγει τοῖς ἄλλοις . Ἐξῆρχε δὲ καὶ χορῶν καὶ θυμάτων καὶ ταῖς χερσὶν αὐτὸς ταῖς ἑαυτοῦ τὰ ἱερεῖα ἔθυε , πυράν τε ὑπανῆπτεν ἐπιβώμιον , φυσῶν τε καὶ ἀντιφυσώμενος , καὶ ἐπὶ τῆς ἑστίας ὠργίαζε . Βιτέλλιος γοῦν τις ἀνὴρ τῶν ἐν τέλει βδελυξάμενος τοῦτον πολλάκις τῆς μικροπρεπείας καὶ τῆς περὶ τὰ ἱερὰ μανίας καὶ ἀπληστίας θυμῷ δικαίῳ κινούμενος ἀναιρεῖ ζήσαντα ἐπὶ τῆς βασιλείας μῆνας τρεῖς καὶ ἡμέρας ὀκτώ . Αὐτὸς δὲ τὴν ἀρχὴν αὐτοῦ διεδέξατο . Βιτέλλιος . Τῶν εὖ γεγονότων καὶ ὁ Βιτέλλιος καὶ ἄνωθεν ἀπὸ προγόνων ἐπισημότατος . Ἀνελὼν δὲ Ὄθωνα καὶ τὴν βασίλειον ἀρχὴν διαδεξάμενος , βαρβάροις μὲν πολεμίοις οὐκ ἀντηλλάξατο , ἀστρονόμοις δὲ καὶ ἀστρολόγοις οὕτω πικρῶς ἐπολέμησεν ὥστε βούλεσθαι καὶ τὴν ἐπιστήμην διαγράψασθαι τοῦ καταλόγου καὶ συνανελεῖν τῷ παντί . Τοὺς γοῦν περὶ τὰς τῶν ἀστέρων κινήσεις καὶ τὰς ἐνεργείας τούτων πραγματευομένους τῆς πόλεως ἐξελᾷ προστάξας μηκέτι παλινδρομῆσαι καὶ ἀπειλήσας ὡς αὐτίκα τεθνήξονται . Ἔνιοι δὲ τούτων καὶ ἐξελαυνόμενοι τὸν θάνατον αὐτῷ προηγόρευσαν καὶ ἡμέραν ῥητὴν τῆς ἐξαγωγῆς προειρήκασι , καθ´ ἣν καὶ ἐτετελευτήκει ἔτος ἓν καταμείνας ἐν τῇ ἀρχῇ καὶ δείξας , οἷς ἀνῄρει ἀστρονομίαν , βεβαίαν οὖσαν τὴν ἐπιστήμην · ἐπεπόνθει γὰρ ὅπερ αὐτὴ προῃρήκει καὶ ἐτεθνήκει καθ´ ἣν ἡμέραν προηγορεύκει . Οὐεσπασιανός . Μέγας Οὐεσπασιανὸς ἐν βασιλεῦσιν ἐγεγόνει , ἀσήμων μὲν γονέων ἀποτεχθείς , ἐπισημότατος δὲ ἐν πολέμοις ἀναδειχθεὶς καὶ βεβοημένος ἐν κατορθώμασιν . Οὗτος κατὰ τῆς Ἰουδαίας καταστρατεύσας τῶν ταύτης πόλεων ἃς μὲν ἐκ παρατάξεως , ἃς δὲ ἐκ τειχομαχίας ἐκράτησε , καὶ Ἰώσηπον τὸν συγγραφέα ὑποχείριον ἐποιήσατο . Ἐν Παλαιστίνῃ δὲ ἔτι τὰς διατριβὰς ποιούμενον σύμπαν τὸ πλῆθος τῆς στρατιᾶς περιστάντες βασιλέα Ῥωμαίων ἀνηγορεύκασι καὶ δορυφοροῦντες ἐπὶ τὴν Ῥώμην ἀνήγαγον . Ἧν δὲ τὰ μὲν ἄλλα θαυμάσιος , φιλοχρήματος δέ . Ἔνθεν τοι καὶ τοὺς βασιλείους θησαυροὺς περιχειλεῖς χρυσίου πεποίηκε . Νοσήσας τε τελευτᾷ βασιλεύσας ἔτη ὀκτωκαίδεκα καὶ ἡμέρας ὀκτώ , εἰδὼς μέν , ὅτι αὐτίκα ἀποβιοῖ , πράττων δὲ ταῖς χερσὶ τὰ δημόσια . Τίτος υἱὸς Οὐεσπασιανοῦ . Καὶ ἀνὴρ ἀγαθὸς ὁ Τίτος καὶ βασιλεὺς δικαιότατος καὶ φιλανθρωπότατος καὶ τήν τε χεῖρα δραστήριος καὶ τὴν στρατηγικὴν ἐπιστήμην ἐπισημότατος , ἄφθονός τε τὴν γνώμην καὶ τὴν χεῖρα ῥεῦμα ποτάμιον .",
        "Label": "BAD."
    },
    {
        "Single Index": 222,
        "Text": "ἆρ´ οὖν οὐ δοκεῖ ἐναντίον τὸ εἶναι τῷ ἐπιστρέφειν ; ἀλλ´ ὅμως καὶ προΐασι καὶ ἐπιστρέφουσι καὶ τοῦ παρ´ ἐκείνοις εἶναι οὐκ ἀπολιμπάνονται , καὶ τὰς ἀποδείξεις ὁ Πρόκλος σαφεῖς δέδωκε . καθολικῷ δὲ λόγῳ οὐκ ἀπὸ τῶν αἰτίων τὰ αἰτιατὰ γίγνονται . εἴ τις οὖν ἔροιτό με · πρὸς θεοῦ , ὦ βέλτιστε , τὰ αἴτια ὄντα γεννῶσι τὰ αἰτιατὰ ἢ οὐκ ὄντα ; οὐ φοβηθήσομαι τὸ ἄτοπον , ἀλλ´ ἀποκρινοῦμαι ὅτι ὄντα . κἂν ἐκεῖνος ‘ ἐπικαγχάσῃ μάλα σαρδόνιον ’ , αὐτὸς νεμεσήσω καὶ ἀντιμυκτηρίσομαι , ὡς δὲ φιλόσοφος προσβιβάσω αὐτὸν τῷ λόγῳ ὡς ἀληθεῖ , εἰπών · ὦ´γαθέ , τὸ αἴτιον αὐτὸ τοῦτο ὃ λέγεται πρὸς ἄλλο λέγεται , αἰτιατοῦ γὰρ αἴτιον · τὰ δὲ πρὸς ἄλλο λεγόμενα ἄσχιστα ἀπ´ ἀλλήλων εἰσίν . εἰ οὖν μὴ ὂν τὸ αἰτιατὸν γεγέννηκε τὸ αἴτιον , ἦν αἴτιον ἄνευ αἰτιατοῦ . ὁρᾷς ὡς αὐτὸς ἀτόπῳ μᾶλλον περιπέπτωκας ἢ ἐγώ ; ἴσθι οὖν ὡς τὸ γεννᾶν τὸ ὂν παρὰ τοῖς θείοις οὐκ ἀπηγόρευται . Ἐμὰ ἴσως ταῦτα ληρήματα , ὁ δὲ πατὴρ οὐχ οὕτως , ἀλλ´ ἑτέρως καὶ ὡς εἴρηκα . οὐ τὸ εἰρημένον τοίνυν παρ´ ἐκείνῳ , ἀλλὰ καὶ τὸ σεσιωπημένον τῆς ἐμῆς περιττολογίας κρεῖττον καθέστηκεν . οʹ . Ἐκ τοῦ αὐτοῦ λόγου , εἰς τὸ ‘ ἓν ἔτι μοι λῦσον τῶν αἰνιγμάτων ’ . Οὕτω μέν φησι πρὸς τὸν ἀντίδοξον ὁ πατήρ · σὺ δὲ αἰνίγματα οἴου τὰ τοιουτότροπα τῶν προβλημάτων , ὁποῖα δὴ περὶ τοῦ χρόνου τοῖς παλαιοῖς εἴρηται καὶ τῆς τοῦ ‘ ἐγὼ νῦν ψεύδομαι ’ προτάσεως , καὶ ὁπόσα ἑκατέρωθεν δοκεῖ ἔχειν τὸ ἄπορον · τοιαῦτα γὰρ ἐχρησμῴδει καὶ ὁ Πυθοῖ χρησμῳδὸς λοξὰ πάντα καὶ ἀσαφῆ , ἀφ´ οὗ δὴ καὶ τὴν τοῦ Λοξίου ἔσχε προσωνυμίαν . ὁποῖον δὲ τοῦτο τὸ αἴνιγμα ; ‘ σεαυτῷ δέ ’ φησί ‘ γεννωμένῳ παρῆς ; πάρει δὲ νῦν ; ἢ οὐδέτερον ; ’ ἀλλὰ πρὶν ἢ καὶ τὸ πρόβλημα διασαφῆσαι καὶ τοῦ ἀπόρου διατρανῶσαι τὴν δύναμιν , ἐροῦμεν πρὸς ποῖον δὴ τοῦ ἀντιδοξάζοντος ἀπόρημα τοῦτο ἀντηπορήθη τὸ πρόβλημα . Φημὶ τοίνυν ὡς ἀθετῶν ὁ Ἄρειος ἢ καὶ Εὐνόμιος τὸ συναΐδιον εἶναι τῷ πατρὶ τὸν υἱὸν ἐν σχήματι διαπορήσεως τοιοῦτον προσῆγε πρόβλημα · ὁ υἱὸς ἑαυτῷ γεννωμένῳ παρῆν ἢ οὐ παρῆν ; κρημνοὶ γὰρ ἑκατέρωθεν τῷ διλημμάτῳ τούτῳ διερρώγασιν . εἰ μὲν γὰρ ἐροῦμεν ὅτι παρῆν , ὁμοῦ τε πολλαπλασιάζομεν τὴν ἐκείνου ἁπλότητα καὶ παρεισάγομεν εἶναί τε τὸν αὐτὸν ἅμα καὶ γεγεννῆσθαι .",
        "Label": "BAD."
    },
    {
        "Single Index": 313,
        "Text": "Ἀλλ´ ὃ μὲν κατειλήφαμεν τοῦ ἀνδρός , τοῦτο θαυμάζομεν , οὗ δὲ μὴ ἐφικνούμεθα , πρὸς τοῦτο διαπορούμεθα , τῇ δὲ καλλίστῃ τῶν ὡρῶν οὐ προσέχομεν , οὐδ´ ὅτι καὶ τοῦ ἔαρος πολλάκις ἀστράπτει Θεὸς καὶ χειμῶνος αὖθις λύει τὸ κατηφὲς τῶν ψυχῶν , αἰθρίαν παραδόξως ποιῶν . Καὶ Μωυσῆς μὲν ἄνθρωπος ὢν καὶ τὰς κρείττους οἰκονομίας ἠγνοηκώς , εὐθὺς ὑπὲρ τῆς ἀδελφῆς πληγείσης δεῖται Θεοῦ , ὁ δὲ ἐπονειδίζει τούτῳ τὴν τῆς εὐχῆς ταχυτῆτα καὶ ἀνθρωπικῷ χρῆται πρὸς αὐτὸν παραδείγματι . Ἔγωγ´ οὖν οὔτε τὸ εὐμετάβολον φύσει τῆς ψυχῆς ἔχω ἰδίωμα , οὔτε εἴ τις μνησικακοίη τοῖς ἁμαρτήσασιν , εἰ καὶ τὸ μέν τινες σταθερότητα λέγοιεν , τὸ δὲ χρηστότητα ὀνομάζοιεν , ἀλλ´ εἴ τις λογισμῷ πρὸς ἄμφω χρῆται καὶ κρίσει καὶ αὐτὸς ἀνόμοιος ἑαυτῷ φαίνεται , οὗτος ἐμοὶ καὶ ἐγκωμίων καὶ θαύματος ἄξιος . Ὅτι δὲ μήτε ἦθος ἐκείνῳ τὸ πρᾶγμα μήτε πάθος , ἀλλ´ ἀκριβὴς παιδαγωγία καὶ οἰκονομίας εἶδος ἀπόρρητον , αὐτὸς ἑαυτῷ ἀποχρῶσα μαρτυρία καθέστηκεν , οἷς προσκεκρούκει , ὑπὲρ αὐτῶν πολλάκις , εἴ τί που συμβαίη , ἐν τοῖς αὐτοῖς καιροῖς διαγωνισάμενος . Εἰ δ´ ἄλλως ἦν , ἔδει που πάντως καὶ συνεμπίπτειν ἢ τὸν θυμὸν ἐπαυξάνειν , εἰ οὕτως εἶχε , τοῦ αὐτοκράτορος . Ἀλλ´ οὐχ οὕτως ἐκεῖνος ( πολλοῦ γε καὶ δεῖ ) , ἀλλ´ ὥσπερ οὐκ εἰδὼς κινδυνεύοντας ἐκείνους ἐν τοῖς καιροῖς , οὕτως αὐτοῖς τὴν παρ´ ἑαυτοῦ ῥοπὴν ἐχαρίζετο . Ἀλλ´ ὁ μὲν περὶ τούτου λόγος πρὸς τοὺς ἀνεπαισθήτους τῶν ἐκείνου καλῶν . Ὥσπερ δὲ ἑκάστῳ τῶν ἐπισήμων εἰς ἀρετὴν καὶ μεγάλων ἀνδρῶν αὕτη τῶν ἀρετῶν ἢ ἐκείνη κατ´ ἐξαίρετον μεμαρτύρηται καὶ προέχει ταύτῃ τῶν ἄλλων ταῖς ἄλλαις ἀνθαμιλλώμενος , οὕτω δὴ καὶ τοῦτον τὸ ἰδιαίτατον τῶν ἐκείνου ἡ πρᾳότης ἐχαρακτήριζεν , εἵπετο δὲ ταύτῃ καὶ τὸ μεγαλοπρεπὲς καὶ φιλότιμον . Τοῦτο δὲ οὐκ ἂν ἄλλως ὑμῖν γνωσθείη ὁπόσον ἐστίν , εἰ μή τι τῶν ἐκείνου καλῶν περὶ τοῦτο τὸ μέρος ἀπολαβὼν ὑμῖν διηγήσομαι . Ἔχει γὰρ καὶ ἄλλως ὁ λόγος ἡδεῖαν διατριβὴν καὶ τρυφήν . Τῷ θείῳ τῶν Ἀποστόλων νεῷ ἐτήσιος ἐτελεῖτο πανήγυρις , καθ´ ἣν ἀπαντᾶν ἔδει καὶ τὸν ἀρχιερέα τῆς πόλεως . Καὶ ὃς παρῆν μετὰ τῆς συνήθους δορυφορίας καὶ θειοτέρας λαμπρότητος . Εἶτα δὴ ὅσα εἰκὸς ἐν τούτῳ προσομιλήσας Θεῷ , ἄνω τε τοῦτον καὶ πέριξ διῄει , ταῖς τε γραφαῖς ἐντρυφῶν καὶ τὴν χεῖρα θαυμάζων τὴν ἱστορήσασαν . Καὶ γὰρ ἔστιν ἄλλως τὰ ἐκεῖσε θεάματα φιλοκάλων ψυχαῖς ἐντρυφήματα .",
        "Label": "BAD."
    },
    {
        "Single Index": 10,
        "Text": "Ἐντεῦθεν ἕτερος ἀνθ´ ἑτέρου ὁ βασιλεὺς γίνεται , καὶ οὐ μᾶλλον αὐτὸν τὸ γεγονὸς εὔφρανεν , ἢ ἡ τῶν πραγμάτων δεινότης ἠνίασεν · ὕποπτος οὖν εἰς πάντας ὦπτο καὶ σοβαρὸς τὴν ὀφρὺν , τάς τε φρένας ὑποκαθήμενος καὶ τοῖς ἁμαρτάνουσι δύσοργος καὶ βαρύμηνις . Περὶ τῆς τοῦ παρακοιμωμένου Βασιλείου μετακινήσεως τῶν κοινῶν καὶ ἐξορίας . Οὐκ ἔτι οὖν οὐδὲ παραχωρεῖν τῆς τοῦ κοινοῦ διοικήσεως τῷ παρακοιμωμένῳ Βασιλείῳ ἐβούλετο , ἀλλ´ ἤχθητό τε αὐτῷ καὶ παντοδαπὸς ἦν μισῶν καὶ ἀποστρεφόμενος , καὶ οὔτε τὸ γένος , οὔτε τὸ πολλὰ ἐκεῖνον ὑπὲρ τούτου ποιῆσαί τε καὶ παθεῖν , οὔτε ἡ λαμπρότης τοῦ ἀξιώματος , οὔτε ἄλλο τι τῶν ἁπάντων εἷλκεν αὐτὸν εἰς εὐμένειαν , ἀλλὰ δεινὸν ἐποιεῖτο , εἰ βασιλεὺς ὢν καὶ εἰς τὴν φρονοῦσαν ἡλικίαν ἐληλακὼς , παραδιοικεῖν ἀξιοῦται τὰ τῆς βασιλείας πράγματα , ὥσπερ εἴ τις ἕτερος οὐ βασιλείας ἐπειλημμένος , ἀλλὰ παραδυναστεύων ἑτέρῳ καὶ τὰ δευτερεῖα τῆς ἀρχῆς κομιζόμενος . Πολλοῖς δὲ περὶ τούτου κυμαινόμενος λογισμοῖς καὶ πολλὰς λαμβάνων μεταβολὰς καὶ τροπὰς , ἅπαξ ποτὲ τοῦ κρατήσαντος λογισμοῦ γενόμενος , ἀφίστησιν καὶ μεθίστησιν ἀθρόως τῆς διοικήσεως τὸν παρακοιμώμενον , καὶ ταῦτα , οὐ λειότητά τινα τῇ μεταστάσει προμηθευσάμενος , ἀλλὰ τὸν ἄγριον τρόπον καὶ ὃν ἄν τις οὐχ ὑπειλήφει · εἰς γὰρ ναῦν ἐμβιβάσας , ὑπερόριον ἐποιήσατο .",
        "Label": "BAD."
    },
    {
        "Single Index": 185,
        "Text": "ὡς δὲ τὸν πόδα παρέτεινεν ἡ ἀλογωτάτη φύσις ἐκείνη καὶ ὄντως ἱππεία , οὐκ εἶχεν αὖθις συναγαγεῖν · ἔμεινε γὰρ συντεταμένος ὁ ποὺς ἄχρι παντός , ὥσπερ οὐ συνηρθρωμένος , ἀλλ´ οὕτω μονοφυὴς πεπλασμένος . αἱ γὰρ θεῖαι δυνάμεις κατὰ διττὸν ἐνεργοῦνται τὸν μερισμόν , τὰ μὲν εὐεργετοῦσαι , τὰ δὲ κολάζουσαι . οὕτω καὶ ὁ τοῦ ἀρχαγγέλου θεὸς τὸν μὲν ἐξηραμένην ἔχοντα τὴν χεῖρα ἰάσατο καὶ πολλὰ ἕτερα πεποίηκε θαύματα , τῇ δέ γε συκῇ κατηράσατο , ὁμοῦ μὲν καὶ τὸ ἕτερον εἶδος τῆς δυνάμεως ἐνδεικνύμενος , ὁμοῦ δὲ καὶ τῶν ἀνθρώπων φειδόμενος καὶ κατὰ τῶν ἀψύχων τῷ παραδείγματι χρώμενος . τοιοῦτον μὲν δὴ τὸ γεγονὸς θαῦμα , ὅμοιον δὲ καὶ τὸ μετὰ τοῦτο , ὃ δὴ λέξων ὁ λόγος ἔρχεται . Οὐδὲν ἄρα χεῖρον γνώμης θρασείας καὶ πάντα τολμώσης . ὥσπερ γάρ τισι τῶν ἀπίστων ἐθνῶν καὶ ἱστορεῖται παρὰ τοῖς Κελτοῖς τοῦτο , ὅτι οὐδὲν αὐτοῖς τῶν πάντων φοβερὸν καὶ ἀπόρρητον , ἀλλ´ οὐδὲν μέλον αὐτοῖς , εἰ καὶ πρὸς τὸν οὐρανὸν ἐπιτοξάσαιντο , βεβηλοῦσί τε θυσιαστήρια καὶ ποσὶν ἀνάγνοις ἱερὸν κατακροτοῦσιν ἔδαφος , οὕτω δή τις ἀνὴρ τῶν οὐ πολὺ πρὸ ἡμῶν τὴν οἴκησιν ἐνταῦθα λαχών , Εὐθύμιος τοὔνομα , πρᾶγμά τι τολμᾷ φρικωδέστατον · τυραννίδος γάρ ( ἵν´ οὕτως εἴπω ) καταρραγείσης τῷ τηνικαῦτα κρατοῦντι τῆς τῶν Ῥωμαίων ἀρχῆς ὁ δεινὸς οὗτος ἀνήρ , δέον προσκεῖσθαι τῷ αὐτοκράτορι καὶ εὐμενῶς ἔχειν , εἰ μή τι ἄλλο , εὐχὰς ὑπὲρ ἐκείνου ποιούμενος , ἤ ( τό γε μετριώτερον ) τῷ καθ´ ἑαυτὸν βίῳ ἐφησυχάζειν , ὁ δὲ οὐδὲν ἀντιταλαντεύσας τὰς γνώμας εὐθὺς ὅλοις ἱστίοις πρὸς τὸν τυραννήσαντα φέρεται . καὶ ἵνα μετὰ χρηστοτέρου τούτῳ συνθήματος παραγένοιτο , λαθραίως ἔνδον τοῦ ναοῦ γενόμενος ἱεροσυλεῖ τὸν θεῖον σταυρόν , συμμαχικὴν ὄντως καὶ ἀκαταμάχητον δύναμιν κομιούμενος τοῦτον τῷ τυραννήσαντι . εἰς γοῦν πήραν ἐνθεὶς ὥσπερ ἄλλο τι τῶν εὐκολωτάτων τὴν πρὸς ἐκεῖνον διῄει . ἐπεὶ δὲ πρὸς τῷ Σαγγάρει ποταμῷ ἐγεγόνει , ξεναγεῖ τοῦτον ἀνὴρ τῷ ὄντι θεοσεβὴς καὶ τὰ θεῖα πεπαιδευμένος τιμᾶν , ὥς γε ἡ πρᾶξις παρέστησε . ὡς γὰρ τὸν ἄνδρα ἐν τῇ ξενίᾳ καταγαγὼν ἀνέπαυσε καὶ τὰ τοῦ φόρτου αὐτῷ διετίθετο καὶ ἐν καλῷ ἐτίθετο , ἐπειδὴ αὐτῷ καὶ ἡ τοῦ ἀνδρὸς ἐσπούδαστο πήρα , ἤχου τινὸς ἀθρόον ᾐσθάνετο · καὶ τοῦτο καταπλαγεὶς τὸν ἱερόσυλον ἤρετο · ’ μή τί γε , ἄνθρωπε , θεῖον ἐνταῦθα κατακρύπτεις σταυρόν , ἢ λάθρᾳ ποθὲν ὑφελόμενος ἢ τοῦ θείου καταφρονῶν σχήματος ; ‘ ὁ δὲ πάντα δεινὸς ἐκεῖνος καὶ ἀναιδὴς τὴν ψυχὴν μηδὲν τοιοῦτον ἔχειν ἐν τῇ πήρᾳ ἐπώμνυτο .",
        "Label": "BAD."
    },
    {
        "Single Index": 142,
        "Text": "Τῷ Ἀριστηνῷ τῷ πρωτασηκρῆτις , ( Ἰωάννῃ ? ) τῷ λιβελλισίῳ , καὶ Λέοντι τῷ ἐπὶ τῶν δεήσεων . Μίαν τοῖς τρισὶ ποιοῦμαι ἐπιστολήν , φίλτατοι καὶ λογιώτατοι ἀδελφοί , τῷ πρωτοασηκρῆτις , τῷ λιβελλισίῳ , καὶ τῷ ἐπὶ τῶν δεήσεων , ἢ οὐκ οἶδα ὅπως ἂν χρησαίμην τῇ τάξει τῶν ἀξιωμάτων ὑμῶν . Ὁ μὲν γὰρ ἐνδιάθετος λόγος ἀσυντάκτως ὑμᾶς οἶδε χωρεῖν ( ἀμερὴς γὰρ ὢν οὐ διΐσταται , οὔτε τοῖς ὀνόμασιν , οὔτε τοῖς ἀξιώμασι ) · τῷ δέ γε προφορικῷ οὐκ ἂν ὁμοῦ ἀγγελθείητε . Διὰ ταῦτα κατὰ τὸ ἐπιτυχόν , ὁ μὲν πρῶτος , ὁ δὲ δεύτερος , ὁ δὲ τρίτος διῄρησθε . Συνάπτω δὲ πάντας ἐν ἑνὶ γράμματι , οὐχ ὡς μὴ δυνάμενος καὶ καθ´ ἕνα ἐπιστολὴν δημιουργῆσαι καλήν , ἀλλ´ ὁμοῦ μὲν ὑμῖν συντιθέμενος δι´ ἑνὸς γράμματος τοῖς διὰ μιᾶς γνώμης ἑνίσασιν ἑαυτούς , ὁμοῦ δὲ γυμνασίαν τῆς ἐμῆς περὶ τοὺς λόγους ἕξεως ποιούμενος , εἰ δυναίμην ἐν τῷ αὐτῷ γράμματι πολλοῖς προσφωνῶν , ἑκάστῳ τὸ οἰκεῖον ἀποδιδόναι ἦθός τε καὶ ἰδίωμα · οὐ γὰρ τοῦ παντὸς οὐδὲ ῥᾴδιον ἀνομοίοις ἤθεσι μίαν ἐξομοιῶσαι ἐπιστολήν · εἰ γὰρ καὶ μὴ διῄρησθε κατὰ τὴν τῆς φιλίας ἑνότητα , ἀλλ´ ἑκάστῳ τὸ σχῆμα τοῦ ἤθους ἴδιον καὶ πρὸς τοὺς ἄλλους ἀσύναπτον · ἐπεὶ καὶ ὁ παρὰ Πλάτωνι δημιουργὸς τῆς ψυχῆς πράγματα ἔχει τὸν τοῦ θεάτρου ἵππον συνάπτων τῷ τοῦ αὑτοῦ διὰ τὸ δυσανάγωγον ἐκείνου καὶ τὸ χαίρειν μάλιστα ἑτερότητι . Καὶ ὑμεῖς γοῦν ἐν μὲν τῷ αὐτῷ κρατῆρι συγκεκέρασθε , οὗ δὴ καὶ σοφὸς τὰς ψυχὰς κίρνησιν , ἔχοιτε δὲ ἑτερότητα ἐν ταὐτότητι . Καὶ μία μὲν ὑμῖν ἡ πρὸς τὸ καλὸν σύμπνοια καὶ ὁμόνοια , καὶ τὸ ἀκριβῶς ἔχειν περὶ πᾶσαν σοφίαν καὶ σύνεσιν . Ἀλλὰ τῷ μὲν ἐμβριθεστέρα πως ἡ φύσις καὶ παγιωτέρα περὶ τὴν ἕξιν τοῦ κρείττονος , καὶ ἡ σύννοια μετὰ φιλοσόφου ἕξεως · τῷ δὲ ἑτοιμοτέρα ἡ γνώμη καὶ πρὸς πᾶσαν ἰδέαν καλοῦ εὐπερίστροφος , εὐγλωττία τε οὐ κωμικὴ ἀλλὰ χαρίεσσα , καὶ τὸ ἦθος οἷον εὐθὺς τὸν θεατὴν ὀφθαλμὸν λογικῶν ἀκτίνων καταπληρῶσαι · ὁ δέ τις ὑμῶν αὐτόθεν μὲν τὴν γνώμην βαθὺς δὲ καὶ ἐπεστραμμένος πρὸς ἑαυτόν , εἰ δέ τις ἀναχωννύειν τὸ ἦθος βούλοιτο , οἷον ἀπὸ κρατῆρος στρυφνοῦ πόμα ἀρύσαιτο διειδέστατον .",
        "Label": "BAD."
    },
    {
        "Single Index": 75,
        "Text": "Δοξάζουσι δὲ τὸν κόσμον ἀίδιον καὶ τὰς τῶν ἀστέρων περιόδους . τὸν δὲ ᾅδην πολλαχῶς καταμερίζουσι , καὶ νῦν μὲν αὐτὸν θεὸν ὀνομάζουσιν ἀρχηγὸν τῆς περιγείου λήξεως , νῦν δὲ τὸν ὑπὸ σελήνην τόπον ᾅδην φασίν , νῦν δὲ τὴν μεσότητα τοῦ αἰθερίου κόσμου καὶ τοῦ ὑλαίου , νῦν δὲ τὴν ἄλογον ψυχήν , καὶ τιθέασιν ἐν αὐτῇ τὴν λογικήν , οὐκ οὐσιωδῶς , ἀλλὰ σχετικῶς , ὅταν συμπαθῶς ἔχει πρὸς αὐτὴν καὶ προβάλλει τὸν μερικὸν λόγον . ἰδέας δὲ νομίζουσι νῦν μὲν τὰς τοῦ πατρὸς ἐννοίας , νῦν δὲ τοὺς καθόλου λόγους , φυσικοὺς καὶ ψυχικοὺς καὶ νοητούς , νῦν δὲ τὰς ἐξῃρημένας τῶν ὄντων ὑπάρξεις . τοὺς δὲ περὶ μαγειῶν λόγους συνιστῶσιν ἀπό τε μακροτάτων τινῶν δυνάμεων ἀπό τε περιγείων ὑλῶν · συμπαθεῖν δὲ τὰ ἄνω τοῖς κάτω φασί , καὶ μάλιστα τὰ ὑπὸ σελήνην . ἀποκαθιστῶσι δὲ τὰς ψυχὰς μετὰ τὸν λεγόμενον θάνατον κατὰ τὰ μέτρα τῶν οἰκείων καθάρσεων ὅλοις τοῖς τοῦ κόσμου μέρεσι , τινὰς δὲ καὶ ὑπὲρ τὸν κόσμον ἀναβιβάζουσι · καὶ μέσας αὐτὰς διορίζονται τῶν τε ἀμερίστων καὶ μεριστῶν φύσεων . μγʹ . Εἰ τὸ ‘ ἀλλ´ εἰ ταὐτὸν τῷ πατρὶ ὁ υἱὸς κατ´ οὐσίαν , ἀγέννητος δὲ ὁ πατήρ , ἔσται τοῦτο καὶ ὁ υἱός ’ . ‘ Ἀλλ´ εἰ ταὐτὸν τῷ πατρὶ ὁ υἱός ’ φησί ‘ κατ´ οὐσίαν , ἀγέννητος δὲ ὁ πατήρ , ἔσται τοῦτο καὶ ὁ υἱός . ’ τοῦτον τὸν λόγον προσάγει μὲν ὁ τοῦ Ἀνομοίου προϊστάμενος , δέχεται δὲ τὴν ταὐτότητα τῶν προσώπων οὐ δογματικῶς , ἀλλ´ ὑποθετικῶς , ἵν´ ἐντεῦθεν , ὡς ἄτοπόν τι συλλογισάμενος , ἀπελάσῃ μὲν τὸ ταὐτόν , εἰσαγάγῃ δὲ τὸ διάφορον , ἤ , ὡς αὐτός φησι , τὸ ἀνόμοιον . ἡμῶν γὰρ φασκόντων ταὐτὸν εἶναι τῷ πατρὶ τὸν υἱὸν κατ´ οὐσίαν , ἀριθμῷ δὲ διεστηκέναι , πάνυ κακοήθως ἐπιλαμβάνεται , ὡς , εἰ ταὐτὸν ὁ υἱὸς τῷ πατρὶ κατ´ οὐσίαν , πάντα ἕξει τὰ τοῦ πατρός · τοῦτο γὰρ αὐτῷ ἡ ταὐτότης βούλεται · εἰ δὲ πάντων κοινωνήσει τῷ πατρί , δηλονότι καὶ τῆς ἀγεννησίας , ἵνα κατὰ πάντα σωθῇ τῷ υἱῷ ἡ ταὐτότης , ἀγέννητος ἄρα ἔσται καὶ ὁ υἱός , εἴπερ καὶ ὁ πατήρ . Ἐγὼ δέ , πρὶν ἢ τὰς λύσεις ἐπαγαγεῖν τοῦ μεγάλου πατρός , αἷς δὴ μεγαλοφυῶς τῷ κακοδόξῳ ἐκεῖνος ἀνθυπαντᾷ , τοῦτο προσδιορίζομαι πρὸς ὑμᾶς , ὅτι διαλεκτικῶς οἰόμενος ἐρωτᾶν ὁ Ἀνόμοιος πολύ μοι δοκεῖ τῆς διαλεκτικῆς ἐπιστήμης ἀπέχειν · ἠπάτηται γὰρ τῷ ὀνόματι τῆς ταὐτότητος καὶ δοκεῖ τὰ ταὐτὰ πάντῃ εἶναι ταὐτά .",
        "Label": "BAD."
    },
    {
        "Single Index": 81,
        "Text": "Ἐπεὶ δὲ πρὸς τοῖς τῶν Βουλγάρων ὁρίοις ἐγένετο , ἐν καλῷ τε στρατοπεδεύεται , καὶ πρῶτον μὲν βουλευμάτων κατάρχει , εἶτα δὲ καὶ πολεμεῖν πρὸς ἐκείνους διέγνωκε , πρᾶγμα τῶν πάνυ ἀπιστουμένων , καὶ περὶ οὗ καὶ αὐτοὶ δὴ οἱ προστυχόντες ἀμφιβόλους εἶχον τὰς γνώμας · νυκτὸς γὰρ νοσοκομούμενος καὶ παρ´ ἐνίαις ἀναπνοαῖς ζῶν , ἐπειδὴ ἡ ἡμέρα ἐπέφαινεν ἀνίστατό τε ἀθρόον ὥσπερ τινὸς ἐπιρρωνύντος , ἀνέβαινέ τε τὸν ἵππον καὶ τῆς ἕδρας εἴχετο καρτερῶς καὶ τῷ χαλινῷ τοῦτον ἐρρύθμιζε δεξιῶς , εἶτα δὲ εἵπετο συνδέων τὰ τμήματα , καὶ θαῦμα τοῖς ὁρῶσι γινόμενος . Περὶ τῆς τοῦ Ἀλουσιάνου πρὸς τοὺς Βουλγάρους ἀποφυγῆς . Ἔτι δὲ τοῦ πολέμου ἀναβολὴν ἔχοντος , γίνεταί τι τῶν θαυμασιωτάτων καὶ τοῖς ἐκείνου μικροῦ δεῖν παραπλήσιον · ὁ γάρ τοι χαριέστερος τῶν τοῦ Ἀαρὼν υἱέων ( οὗτος δὲ βασιλεὺς ἐγεγόνει τοῦ ἔθνους ) , Ἀλουσιάνος τὴν κλῆσιν , τό τε ἦθος ἡδὺς καὶ τὴν γνώμην λαμπρὸς , καὶ τὴν τύχην ἐπίσημος , αἰτιώτατος τῆς νίκης τῷ βασιλεῖ γίνεται , οὐ τοῦτο βουλόμενος , ἀλλὰ πρὸς τοὐναντίον ὁρμήσας · ἀλλ´ ὁ κινήσας τοῦτον Θεὸς ἐκ τῶν ἐναντίων περιποιεῖται τὴν νίκην τῷ βασιλεῖ .",
        "Label": "BAD."
    },
    {
        "Single Index": 163,
        "Text": "γένος δέ ἐστι τὸ κατὰ πλειόνων καὶ διαφερόντων τῷ εἴδει ἐν τῷ τί ἐστι κατηγορούμενον , οἷον τὸ ζῷον · λέγεται γὰρ κατὰ πολλῶν , κατά τε ἀνθρώπου καὶ ἵππου καὶ βοὸς καὶ ὄρνιθος καὶ τῶν λοιπῶν . διαφέρει δὲ τῷ εἴδει · ἄλλο γὰρ εἶδος ἀνθρώπου καὶ ἄλλο βοός . γένος δὲ κέκληται ὡς τοῖς ὑφ´ ἑαυτὸ πᾶσι τὴν οἰκείαν κλῆσιν παρέχον καὶ ἀπ´ αὐτοῦ τὸν ὀνομασμὸν μετεχομένοις ἢ ὡς τὰ ὑφ´ αὑτὸ ἐντεῦθεν τὴν γένεσιν ἐσχηκότα καὶ τὴν ὕπαρξιν καὶ τὸν ὀνομασμὸν μετειληφότα · ὁ γὰρ ἄνθρωπος καὶ ὁ βοῦς καὶ ὁ ὄρνις ἀπὸ τοῦ τῆς ζωότητος ὀνόματος τὸ ζῷα κατωνομάσθαι κεκληρονομήκασι . προτέτακται δὲ τῶν λοιπῶν ὡς καθολικώτερον καὶ οὐσιῶδες , καθολικώτερον εἴδους καὶ διαφορᾶς , οὐσιῶδες ἰδίου καὶ συμβεβηκότος . οὐσιῶδες δὲ εἴρηται ὡς τῇ οὐσίᾳ συνόν τε καὶ ἀναφαινόμενον · ἄνευ γὰρ οὐσίας οὔτε ἴδιον οὔτε συμβεβηκὸς ὑφίσταται . Τὸ δὲ εἶδος λέγεται μὲν καὶ ἐπὶ τῆς ἑκάστου μορφῆς , καθὸ λέγομεν ὅτι ’ ἔχει εἶδος ἄξιον τυραννίδος ‘ . ἔχει δὲ καὶ ἐν ἑαυτῷ τρεῖς ὑπογραφάς . πρῶτον μὲν εἶδός ἐστι τὸ ταττόμενον ὑπὸ τὸ γένος , δεύτερον οὗ κατηγορεῖται τὸ γένος ἐν τῷ τί ἐστι , τρίτον τὸ κατὰ πλειόνων καὶ διαφερόντων τῷ ἀριθμῷ , ἐν τῷ τί ἐστι καὶ αὐτὸ κατηγορούμενον . ἀλλ´ αἱ μὲν πρῶται δύο κατὰ τὴν σχέσιν μόνον διαφέρουσιν ὡς ἀνάβασις καὶ κατάβασις καὶ ἁρμόζουσιν ἐπὶ παντὸς εἴδους ὑπαλλήλου , ἡ δὲ τρίτη ἐπὶ μόνου τοῦ εἰδικωτάτου · λαμβάνει γὰρ τὴν κυριωτάτην τῶν κατηγοριῶν , φημὶ δὴ τὴν οὐσίαν , ἣ γένος γενικώτατόν ἐστι διὰ τὸ μὴ πρὸ αὐτῆς ἕτερόν τι γένος εὑρίσκεσθαι , καὶ διαιρεῖ ταύτην εἰς σῶμα καὶ ἀσώματον , πάλιν τὸ σῶμα εἰς ἔμψυχον καὶ ἄψυχον , αὖθις δὲ τὸ ἔμψυχον εἰς ζῷον καὶ ζωόφυτον καὶ φυτόν , τὸ δὲ ζῷον εἰς λογικὸν καὶ ἄλογον · ὑπὸ δὲ τὸ λογικὸν ὁ ἄνθρωπος , ὃ δὴ καὶ εἰδικώτατον εἶδος ὠνόμασται διὰ τὸ μὴ εἴδη περιέχειν ὑφ´ ἑαυτό , ἀλλ´ ἄτομα οἷον Πέτρον , Παῦλον , Ἰωάννην · ὥσπερ γὰρ τὸ γένος τὸ μὴ ὂν εἶδος γένος γενικώτατον ὀνομάζεται διὰ τὸ μὴ ὑπεραναβεβηκὸς γένος κεκτῆσθαι , οὕτω δὴ καὶ τὸ εἰδικώτατον εἶδος διὰ τὸ μὴ ὑφ´ ἑαυτὸ εἴδη περιέχειν , ἀλλ´ ἄτομα , τούτῳ δὴ τῷ ὀνόματι ἐχρήσατο .",
        "Label": "BAD."
    },
    {
        "Single Index": 94,
        "Text": "Ὃ δὴ καὶ γενόμενον ἠγνοεῖτο τῷ βασιλεῖ · καὶ οὐ θωπευτικὴν ποιοῦμαι τὴν ἱστορίαν , ἴστω Θεὸς , ἀλλ´ ἀληθεστάτην παντάπασιν , ὅθεν καὶ πλείω ἀφεῖκεν ἐπὶ τῷ πράγματι γνοὺς ὕστερον δάκρυα ἢ ὅσα ἐκεῖνος πρὸ τοῦ παθεῖν κατήνεγκέ τε καὶ ἀπωδύρετο · ἀλλ´ οὐδ´ ὅτε ἠγγέλθη τῷ βασιλεῖ τοῦ Διογένους ἡ ἅλωσις , ἢ σκίρτημά τι ἐνεφάνισεν , ἢ ἄλλο τι χαρμονῆς εἶδος τοῖς περὶ αὐτὸν ἐπεδείξατο , ἀλλ´ εἰ μὴ τὰ παρὰ τῶν πολλῶν εὐλαβεῖτο ὀνείδη , ἐσκυθρώπαζεν ἂν μέχρι πολλοῦ . Ὁ μὲν οὖν καὶ τοὺς ὀφθαλμοὺς ἐκκοπεὶς εἰς ὃ ἱδρύσατο φροντιστήριον ἐν τῇ νήσῳ ᾗ Πρώτη ὄνομα ἐπανάγεται , ἔνθα βραχύ τι ἐπιβιοὺς τελευτᾷ οὔπω ἔτη τέτταρα τὴν βασίλειον ἀρχὴν κατασχὼν , κρατεῖ δὲ καθαρῶς τῆς ἀρχῆς ὁ Μιχαήλ . μιξη \" ψ ΜΙΧΑΗΛ Ζʹ Ἡ βασιλεία Μιχαὴλ τοῦ Δούκα .",
        "Label": "BAD."
    },
    {
        "Single Index": 7,
        "Text": "Καὶ ποιεῖται τὸν λόγον καθολικὸν περὶ πάσης γενέσεως , ὡς ἂν ἐντεῦθεν καταντήσῃ καὶ περὶ ὧν τὸν λόγον ποιεῖται καὶ δείξῃ τὴν ὕλην καὶ στέρησιν ἔχουσαν . Χρῆται δὲ δυσὶν ἐπιχειρήμασιν εἰς τοῦτο · εἰ γὰρ καὶ τῷ ὑποκειμένῳ στέρησις καὶ ὕλη ταὐτόν ἐστι , τῷ λόγῳ πάμπολυ διαφέρουσιν . Ἐπέρχεται γοῦν περὶ πάσης γενέσεως καὶ ἐπὶ τοῖς ἁπλοῖς καὶ ἐπὶ τοῖς συγκειμένοις , ἁπλὰ λέγων » ἐγένετο ὁ ἄνθρωπος μουσικός « καὶ » ἐγένετο τὸ μὴ μουσικὸν μουσικόν « , σύνθετα δὲ » ἐγένετο ὁ ἄμουσος ἄνθρωπος μουσικὸς ἄνθρωπος « ἤ » ὁ μὴ μουσικὸς ἄνθρωπος μουσικὸς ἄνθρωπος « · ἁπλοῦν γὰρ τὸ γιγνόμενον . Γιγνόμενον δὲ λέγει τὸν ἄνθρωπον καὶ τὴν ὕλην , σύνθετον δὲ καὶ τὸ γιγνόμενον καὶ ὃ γίγνεται , ὃ γίγνεται δὲ λέγει τὸ μουσικὸν ἢ τὸ πάθος . Καὶ ταῦτα μὲν οὕτως ἐνθάδε , παρακατιὼν δὲ ἀλλάξει ταῦτα καὶ ὃ γίγνεται φήσει τὴν ὕλην , γιγνόμενον δὲ τὸ πάθος . Ἐκ τοῦτο γοῦν τὸ πρῶτον πορίζεται ἐπιχείρημα περὶ τοῦ δεῖξαι , ὅτι ἄλλο ὕλη καὶ ἄλλο στέρησις · ὑπόθου γὰρ τὸν ἄνθρωπον ὡς ὕλην καὶ τὸ ἄμουσον ὡς στέρησιν . Εἰ γοῦν ὁ ἄνθρωπος καὶ τὸ ἄμουσον ἓν ἦν , οὐκ ἂν ἐκ μὲν τοῦ ἑνὸς μοναχῶς ἐλέγετο , ἐκ δὲ θατέρου διχῶς . Νῦν δὲ οὕτως εὕρηται ἐν τούτοις · ἡ γὰρ στέρησις ἔχει τὸ τόδε καὶ τὸ ἐκ τοῦδε λέγεσθαι . Φαμὲν γὰρ » ἐγένετο τὸ ἄμουσον μουσικὸν καὶ ἐκ τοῦ ἀμούσου μουσικόν « . Ὁμοίως καὶ ἐπὶ τοῖς συνθέτοις » ἐγένετο ὁ ἄμουσος ἄνθρωπος μουσικὸς ἄνθρωπος « καὶ » ἐξ ἀμούσου ἀνθρώπου ἐγένετο μουσικὸς ἄνθρωπος « . Ἡ δὲ ὕλη τὸ ἓν ἔχει , τὸ τόδε μόνον καὶ οὐ τὸ ἐκ τοῦδε · » ἐγένετο ὁ ἄνθρωπος μουσικός « , οὐ μὴν δὲ φήσεις , ὅτι ἐγένετό τι ἐξ ἀνθρώπου μουσικόν . ( τῶν δὲ γιγνομένων ὡς τὰ ἁπλᾶ λέγομεν γίγνεσθαι . . . ) . Γιγνόμενον ἔλεγε καὶ πρότερον τὸ ὑποκείμενον , οἱονεὶ τὸν ἄνθρωπον , ὅταν ἁπλῶς λέγωμεν , ἢ τὸν μουσικὸν ἄνθρωπον , ὅταν συμπεπλεγμένως . Ἀπὸ τούτου γοῦν τὸ δεύτερον συνιστᾶ ἐπιχείρημα , τοῦ εἶναι ἄλλο τι ἡ ὕλη καὶ τὸ ὑποκείμενον καὶ ἄλλο ἡ ἐν αὐτῷ στέρησις . Καὶ πρότερον μὲν περὶ τούτου ἐπεχείρει ἐκ τῶν λεγομένων συνήθως , ὅτι ἡ μὲν στέρησις λέγεται καὶ κατὰ εὐθεῖαν καὶ κατὰ γενικήν , συνάμα τῇ » ἐκ « ( ὁ ἄμουσος γὰρ μουσικὸς γίνεται καὶ ἐκ τοῦ ἀμούσου μουσικός , τὸ δὲ ὑποκείμενον κατὰ εὐθεῖαν μόνον λέγεται , » ὁ ἄνθρωπος γίνεται μουσικός « , οὐ μὴν δὲ καὶ » ἐξ ἀνθρώπου « ) , νῦν δὲ ὅτι τὸ μὲν ὑποκείμενον γιγνόμενον ὑπομένει , ἡ δὲ στέρησις οὐχ ὑπομένει .",
        "Label": "BAD."
    },
    {
        "Single Index": 129,
        "Text": "αἱ δέ γε πλευραὶ μικροῦ δεῖν καὶ διηρίθμηνται , ὑπὸ ἀλιπεῖ δεικνύμεναι δέρματι · ὁρᾷς δὲ ὅπως καὶ ἠρέμα ἑκάστη κέκαμπται ; ἀτημέλητον δὲ ἔτι τὸ σῶμα , καὶ οὐδεὶς ἔτι τετόλμηκεν ἢ τὰς παλάμας ἀποκαθάραι ἢ τοὺς πόδας τοῦ αἵματος · μένει δὲ ἐπὶ τοσοῦτον ἡ φύσις ἐφ´ ὅσον ἀπερρύη πρὸ τῆς ἐκπνεύσεως · τὸ γὰρ μετὰ ταῦτα οὐκέτι βλύζουσι τοῦτο αἱ φλέβες , ἀλλ´ ἀναχεῖται τὰ ἐρυθρὰ ταῦτα ῥεύματα πρὸς τὴν οἰκείαν πηγήν · μετεώρῳ δὲ κουφισθέντι τῷ σώματι τὸ μὲν ὅσον ἐς πόδας καὶ γόνυ , πλευράς τε καὶ γαστέρα καὶ ὀμφαλὸν παρέπτυσταί τε καὶ κεκολάφισται , αἱ δὲ περικράνιοι πηγαὶ ἀνύβριστοι ἢ μᾶλλον πάντῃ ἀθόλωτοι . καθεῖται γοῦν ὁ πώγων ἠρέμα τῇ κεφαλῇ , καὶ οὐδὲν τούτου διεξίεται , ἀλλὰ συνῆκται τὸ γένειον εἰς ἑαυτὸ ἀκριβῶς , καὶ οὐδὲ οὕτως περιττῶς , ἀλλὰ συμφωνεῖ τοῖς ἔτεσι τοῦ κυρίου καὶ ὁμολογεῖ ἄμφω πρὸς ἄλληλα . ἡ δὲ κόμη περιττὴ μέν , ἀλλὰ τοῦ γένους σύμβολον , οὔτε δὲ καταβοστρυχοῦται οὔτε κατεξίεται , ἀλλ´ ἀκριβῶς διωμάλισται , βραχύ τι περὶ τοῖς ἄκροις ἑλιττομένη , καὶ οὔπω μὲν ἀκριβῶς μέλαινα , οὐκέτι δὲ ξανθή , ἀλλὰ τὰ μὲν ἀφῆκε τοῦ χρώματος , τὰ δὲ οὐ προσείληφεν . οἵα δὲ καὶ ἡ πηγὴ τῆς πλευρᾶς , εἰ βούλει δὲ καὶ ἡ πληγή , ὡς ἐς βάθος ὦσε τὴν λόγχην ὁ θρασὺς ἐκεῖνος ἀνήρ · εἰ γὰρ καὶ μὴ τοσοῦτον νῦν τὸ ἀνεῳγός , ἀλλ´ εἰ βούλει ἐντεῦθεν ἐπαναλῦσαι τοῖς χρόνοις πρὸς τὴν τηνικαῦτα διαίρεσιν , πολλαπλάσιον τοῦτο τοῦ φαινομένου κατανοήσεις . οἱ δ´ ἐντεῦθεν ῥύακες , τὰ δὲ χρώματα , αἱ δὲ πρὸς ἄλληλα μίξεις , μὴ γοῦν ποτὲ πρώτως νῦν ἀπορρέουσιν , οἷον τὸ ὕδωρ , οἷον τὸ αἷμα , ἀκραιφνῆ ἄμφω ἐκ τῆς αὐτῆς καὶ ταῦτα πηγῆς ἀπορρέοντα . τοιοῦτον μέν σοι τὸ δεσποτικὸν σῶμα , οὕτως ἀκριβές , οὕτως ἐναργές , οὕτως ἔμψυχον καὶ νεκρόν , ὡς μὴ αὐτὸ πρὸς παράδειγμα ἀναφέρεσθαι , τὰ δέ γε λοιπὰ πρὸς τοῦτο ὡς πρὸς παράδειγμα . Ἡ δέ γε τοῦ λόγου μήτηρ οὐκ αὐτὸ ἐκεῖνο τὸ ἔμψυχον τῶν ἀρετῶν ἄγαλμα ; ἀλγεῖ μὲν γὰρ ὑπὲρ φύσιν , ἐκτέτηκε δὲ ἀθρόον καὶ ἐν ῥισὶν αὐτῇ ἡ πνοή , καὶ ἡ ψυχὴ μὲν ταύτην μικροῦ δεῖν ἀπολέλοιπεν , ἡ δὲ οὐδ´ ἐν τοῖς πάθεσι τὸ σεμνὸν ἀπηρνήσατο , ἀλλ´ ἀσθμαίνει μὲν ἀδρανὲς δέ , καὶ στενάζει μὲν βύθιον δὲ καὶ δυσήκοον .",
        "Label": "BAD."
    },
    {
        "Single Index": 314,
        "Text": "Καὶ τὰ αὐτὰ ῥηθείη καὶ ἐπ´ ἐκείνου . Ὥστε πάλιν ἐκεῖνο ὡς πρῶτον αἰτιώτερον τούτου · διχῶς γὰρ ἐλέγομεν τὸ κινεῖν , τὸ μὲν τὸ ὑπ´ ἄλλου κινεῖσθαι , τὸ δὲ τῷ κινεῖσθαι παρ´ ἑαυτοῦ , ἐγγύτερον δὲ εἰς ἀρχῆς καὶ αἰτίας λόγον τὸ πορρώτερον ἢ τὸ μεταξὺ ὡς πρῶτον κινοῦν . Ὥστε ὑπερβατῶς ἀναγνωστέον ἐγγύτερον τῆς ἀρχῆς τὸ πορρώτερον τοῦ κινουμένου ἢ τὸ μεταξύ . Ἔτι οὐκ ἀνάγκη τὸ κινοῦν κινεῖσθαι , εἰ μή γε ὑφ´ ἑαυτοῦ . Ὥστε καὶ αὐτὸ ἀντικινεῖ θάτερον · ἔλαβον γάρ , φησίν , ὡς ὁμολογούμενον ἐνδέχεσθαι μὴ κινεῖσθαι τὸ κινοῦν . Τοῦ γοῦν ἐνδεχομένου τεθέντος , ἔσται τὸ κινοῦν πρῶτον ἀκίνητον . Ἔτι ἐπεὶ τοῦτο ἀδύνατον εὑρέθη , οὐκ ἀνάγκη τὸ κινοῦν ἀντικινεῖσθαι , ἀλλ´ ἢ ἀκίνητον εἶναι ἢ αὐτοκίνητον , ἐὰν μέλλοι ἀεὶ κίνησις εἶναι . Ἔτι ὅπερ ἔλεγε περὶ τοῦ κινοῦντος καὶ τοῦ κινουμένου ἐπιχείρημα , τοῦτο καὶ περὶ τοῦ αὐτοκινήτου τίθησιν , ὅτι εἰ κινεῖται μέρος θάτερον παρὰ θατέρου , κινηθείη ἂν καὶ παρ´ αὑτοῦ , καὶ πρώτως παρ´ αὑτοῦ . Καὶ ἣν ἂν κινοίη κίνησιν , ταύτην κινηθήσεται . Ἀλλὰ μὴν οὔτε ἓν μόριον τοῦ αὐτοκινήτου οὔτε πλείω μόρια κινήσει αὐτὸ ἑαυτὸ ἕκαστον , ὡς εἶναι ἕκαστον αὐτοκίνητον · τὸ γὰρ ὅλον εἰ κινεῖται αὐτὸ ὑφ´ ἑαυτοῦ , ἢ ὑπὸ τῶν αὐτοῦ τινος μορίου ἢ ὅλον ὑπὸ ὅλου κινηθήσεται . Εἰ μὲν οὖν , διότι κινεῖταί τι μόριον αὐτοῦ , ἐκεῖνο ἂν εἴη τὸ αὐτοκίνητον καὶ οὐ τοῦτο · χωρισθείη γὰρ καὶ καθ´ αὑτὸ κινηθήσεται . Εἰ δὲ ὅλον ὑφ´ ὅλου κινεῖται , κατὰ συμβεβηκὸς τὰ μόρια κινηθήσεται ἐν τῷ κινεῖσθαι τὸ ὅλον . Ὅθεν συνάγεται , ὅτι τοῦ αὐτοκινήτου τὸ μὲν ἀκίνητον ὂν κινοίη , τὸ δὲ κινοῖτο παρ´ αὑτοῦ . ( Ἔτι εἴπερ ἡ ὅλη αὐτὴ ἑαυτὴν κινεῖ . . . ) . Κατασκευάζει ἐνταῦθα ὡς τὸ αὐτοκίνητον ἕξει τὸ μὲν κινοῦν μέν , ἀκίνητον δέ . Τὸ δὲ κινούμενον μὲν ἐξ ἀνάγκης οὐ κινοῦν δὲ ἐξ ἀνάγκης , ἀλλ´ ὁπότερα ἔτυχε . Καὶ τίθησιν ἔκθεσιν τὸ ΑΒ αὐτοκίνητον καὶ ἄλλο συνεχὲς τὸ Γ . Ἔστω τοίνυν τὸ ΑΒ αὐτοκίνητον · οὕτω γοῦν αὐτοκίνητον ἔστι τοῦτο , ὅτι ὑπὸ τῆς Α κινεῖται τὸ ΑΒ . Ὥστε κατὰ τοῦτο ἔσται τὸ αὐτοκίνητον ἐκ κινοῦντος μὲν μὴ κινουμένου δέ , καὶ ἐκ κινουμένου μὲν μὴ κινοῦντος δὲ ἐξ ἀνάγκης . Ἔστω γάρ , φησί , τὸ Γ , καὶ τὸ μὲν Α κινείτω μόνον τὸ Β , μὴ κινείσθω δὲ παρ´ ἄλλου , τὸ δὲ Β κινείσθω ὑπὸ τὰ Α .",
        "Label": "BAD."
    },
    {
        "Single Index": 185,
        "Text": ") , καὶ τὴν ὄψιν καὶ τὴν ψυχήν , ἄμφω μὲν τῆς μητρὸς ἧττον ( τί γὰρ αὐτῇ ἶσον γένοιτ´ ἄν ; ) , τῶν δὲ ἄλλων ὧν ἐγὼ τεθέαμαι , παρὰ πολὺ κάλλιον . Γένοιτο αὐτῇ καὶ ὁ ἀρραβὼν καὶ ὁ γάμος αἴσια πάντα καὶ προσφιλῆ , καὶ μηδὲν αὐτῇ τῶν πάντων ἀνάρμοστον , μήθ´ ἡ παστάς , μήθ´ ὁ θάλαμος , μήθ´ ὁ ἐπινύμφιος κόσμος . Ἀλλ´ ἁρμόσοι τἀνδρὶ κἀκεῖνος αὖθις αὐτῇ , καὶ γένοιτ´ ἀμφοῖν ἡ συμβίωσις οὐ συνοικείωσις σωμάτων μόνον , ἀλλὰ καὶ ψυχῶν · κάλλιστος γάρ μοι καὶ ὁ νυμφίος δοκεῖ , καὶ αὐτὸ δὴ τοῦτο » νυμφίος « ὡς ἀληθῶς καὶ τῇ νύμφῃ προσόμοιος . Ἐκείνῃ δὲ τοσοῦτον εἰπέ , ὅτι : » οὐ ζηλότυπος ἐγὼ ἐραστὴς οὐδέ σου μέμφομαι τὴν μετάθεσιν · μόνον ἐρῴης αὐτοῦ , καὶ τέκοις παιδία καλά τε καὶ πολλά , ὁπόσα ἡ μήτηρ καὶ οἷα , ἄρρενά τε καὶ θήλεα « . Καὶ ταῦτα μὲν δή σοι παρ´ ἐμοῦ τοῦ γάμου προοίμια . Εἰ δὲ βιώσιμος εἴην , καὶ πρὸς τῇ τελείᾳ σου τελετῇ , καὶ δᾷδας γαμηλίους ἀνάψω , καὶ ὑποθήσομαι ὅπως σοι τῷ νυμφίῳ προσενεκτέον · οὐ γὰρ δὴ καὶ τῶν ὑποθηκῶν κεκώλυται ὁ φιλόσοφος . Μόνον οὐδὲ τότε τῶν γαμηλίων σοι πιοῦμαι κρατήρων , ἵνα μὴ σβέσας τὰς ἐπὶ σοὶ δᾷδας μετὰ τὴν τελετήν , τὰς τῶν βασκάνων γλώσσας ἀνάψω . Τῷ μεγάλῳ δρουγγαρίῳ κῦρ Κωνσταντίνῳ ἀξιοῦντι ἐλθεῖν εἰς γάμον . Εἰ δέ μοι νόμος ἔκειτο λέοντι μὴ μονομαχεῖν , ἔπειτα σὺ τὸν θῆρα θηράσας καὶ τῶν ὀνύχων αὐτὸν ἀφελόμενος συμπλακῆναι παρῄνεις , ὡς ἤδη μοι τοῦ νόμου λυθέντος διὰ τὴν τῶν ὀνύχων ἀφαίρεσιν , ἆρ´ ἂν εὐλόγως ἐδόκεις λέγειν , ἢ τοῦ παντὸς διημαρτήκεις καὶ τῆς πειθοῦς ἀπετύγχανες ; Οὕτω τοιγαροῦν καὶ τῶν τοῦ γάμου προτελείων τὰ ἐπὶ τούτοις ἀφῃρηκὼς ᾄσματα , καὶ ξύμπασαν τὴν τῆς ἱερᾶς τελετῆς πραγματείαν , καὶ ἀποσεμνύνας τὸ πρᾶγμα ὅσα εἰκός , οὐ πιθανὸς εἴης συγκαλῶν ἐπὶ τοῦτο καὶ προτρέπων · ὥσπερ γὰρ ἐκεῖ μένει τοὔνομα τῷ θηρὶ καὶ παρακεκομμένῳ τοὺς ὄνυχας , ᾧ μὴ προσπαλαίειν νενομοθέτητο , οὕτω δὴ κἀνταῦθα , οὐ μεταπεποίηται ὁ ἀρραβὼν ἢν ἀφῄρηται τὰ μέλη καὶ τοὺς ῥυθμούς . Σὺ δ´ ἄρα καὶ γυναῖκα μετακοσμήσας , καὶ τὰς πλοκαμίδας αὐτῇ βοστρυχίδας ποιήσας , καὶ τὸν τῆς κεφαλῆς κόσμον μεταβαλών , ἔπειτά με συγκαθεύδειν αὐτῇ κατανάγκασον · καὶ τὴν προσήκουσαν αὐτῇ στολὴν ὑφελών , ἐπιχείρησον πείθειν ὅτι μὴ γυνὴ τὸ ὁρώμενον .",
        "Label": "BAD."
    },
    {
        "Single Index": 294,
        "Text": "Καὶ ὅπερ περὶ τῶν ῥιπτουμένων ἠποροῦμεν , πῶς κινοῦνται ἐπὶ πολύ , τοῦ κινοῦντος μὴ ἁπτομένου , τοῦτο ἀπορήσομεν καὶ ἐπὶ τοῦ ἀέρος , πῶς καὶ οὗτος κινεῖται καὶ τοσοῦτον κινεῖται , ὥστε καὶ δύναμιν ἔχειν κινούμενος κινεῖν καὶ ἕτερον . Πῶς γοῦν καὶ αὐτὸς κινεῖται ἐπὶ πολύ , τοῦ κινοῦντος αὐτὸν μὴ ἁπτομένου · ἔμελλε γὰρ καὶ αὐτὸν τὸν ἀέρα καὶ τὸ ῥιπτούμενον καὶ ἄλλο εἴ τι ἦν συνεργὸν καὶ ἐν τῷ κινεῖσθαι ἐκίνει , τὰ πάντα ταῦτα κεκινῆσθαι καὶ πεπαῦσθαι , τοῦ πρώτου κινοῦντος παυσαμένου καὶ μὴ κινεῖσθαι ἐπὶ πολύ , καὶ τοῦ κινοῦντος ἐκείνου παυσαμένου . Καὶ εἰ ποιεῖ ὥσπερ ὁ λίθος τὸν ἀέρα κινεῖ , ὃς κινηθεὶς ἐκίνησε , καὶ ἐν ὅσῳ ἀπορεῖ καὶ τὴν λύσιν ἐμπλέκει , ἀνάγκη τοῦτο λέγειν φάμενος , ὅτι τὸ πρῶτον κινῆσαν ποιεῖ καὶ τὸν λίθον καὶ τὸν ἀέρα κινεῖν ἢ τὸ ὕδωρ ἢ ἄλλο τι , ὃ πέφυκε καὶ κινεῖσθαι καὶ κινεῖν . Καὶ ἀτελῆ ἐπενέγκας τὴν λύσιν , ἐπιφέρει . Καὶ ὅτε τοῦτό ἐστιν ὅτι τὸ πρῶτον κινοῦν πεποίηκε τὸν λίθον κινεῖν τὸν ἀέρα κινούμενον παρὰ τοῦ πρώτου κινοῦντος . Ἀλλὰ βλέπομεν , φησίν , ὅτι οὐχ ἅμα παύεται κινῶν τὸν ἀέρα ὁ λίθος καὶ κινούμενος παρὰ τοῦ ἀνθρώπου . Ἀλλ´ ὅταν μὲν ὁ κινῶν αὐτὸν παύσηται , παύεται καὶ αὐτοῦ τὸ κινεῖσθαι . Τὸ δὲ κινεῖν τὸν ἀέρα οὐ παύεται · ὁ γὰρ ἄλλου ἀέρος ἐχόμενος ἀὴρ κινεῖται καὶ ἔτι ἢ καὶ ἐπὶ τούτου φησὶν ὁ αὐτὸς λόγος . Ὡς γὰρ ἐπὶ τοῦ πρώτου κινοῦντος φαίνεται μὲν ὅτι ἐπαύσατο κινοῦν ἀλλ´ οὐκ ἐπαύθη · μένει γὰρ ἡ ῥίπτουσα τὸν λίθον δύναμις καὶ παρακολουθεῖ , οἷον οὕτως καὶ ὁ λίθος κινούμενος κινεῖ τὸν ἀέρα . Καὶ φαίνεται μὲν ὅτι ἐπαύσατο κινούμενος , ἀλλ´ οὐκ ἐπαύσατο , ὅτε δὲ ἀνίσχυρος γένηται ἡ δύναμις τοῦ πρώτως κινοῦντος , τότε καὶ ὁ λίθος καὶ ὁ ἀὴρ παύσεται · ὅταν γὰρ γένηται ὁ λίθος κινούμενον μόνον , τότε ἐπαύσατο μὲν τοῦ κινεῖν , παύεται δὲ καὶ αὐτὸς τοῦ κινεῖσθαι , ὅτι τὸ πρῶτον κινοῦν ἐπαύσατο . Ὥστε ἅμα τὰ πάντα παύονται . ( Αὕτη μὲν οὖν ἐν τοῖς ἐνδεχομένοις . . . ) . Ἀλλ´ αὕτη μέν , φησίν , ἡ κίνησις ἔστιν ἐν τοῖς ἐνδεχομένοις ποτὲ μὲν κινεῖσθαι , ποτὲ δὲ ἠρεμεῖν καὶ οὐδὲ συνεχής ἐστι · πῶς γὰρ συνεχὴς ἡ πολλὰ ἔχουσα τὰ ἅμα καὶ κινοῦντα καὶ κινούμενα · ἡ γὰρ συνεχὴς μία καὶ ἑνὸς καὶ ὑφ´ ἑνός .",
        "Label": "BAD."
    },
    {
        "Single Index": 304,
        "Text": "τοῖς μὲν οὖν ἄλλοις αἰνίσσομαι ταῦτα λέγων , σοὶ δὲ τὴν Ἰταλίαν ἀριδήλως διασαφῶ · ἥτις ἀφ´ ἑτέρων μὲν ἀπερρύη δακτύλων , παρὰ δὲ τῶν σῶν πρὸς τὴν πρώτην ἀναχεῖται πηγήν , πρώτη γὰρ διά σε ἡ νεωτέρα Ῥώμη καὶ κρείττων , πρὸς ἣν δεῖ ὥσπερ ἐν μεταβολαῖς εὐρίπων ἀνθυπενεχθῆναι τὰ ῥεύματα , ἵν´ ὡς πρός τινα μεγάλην καὶ ἄπλετον θάλασσαν οἱ ποταμοὶ πάντες συρρεύσωσιν , μᾶλλον δὲ ὡς πρὸς τὸ τοῦ παντὸς κέντρον συννεύσωσιν ἑκατέρωθεν . κἀγὼ ἐπὶ τὸν πέριξ κύκλον ἴσοις βαδίσω τοῖς διαστήμασιν , ἀλλ´ οἷος ἄτεχνος ἐγὼ τῶν σῶν συγγραφεὺς καὶ περὶ τὸν καιρὸν ἁμαρτάνων , καὶ μὴ τὴν φύσιν ἔχων ὁμοῦ ἐφ´ ἑκάτερα βάλλουσαν . σὺ μὲν γὰρ ἅμα εἰρηνικός τις καὶ μάχιμος , δημοτικός τε καὶ μόναρχος , ἐγὼ δὲ θάτερον ἀποδιελόμενος , εἶτα πρὸς τὸ λοιπὸν ἐφίημι ὅλοις ἀπονεύσας ἱστίοις . Δόρυ μὲν οὖν ἐνταῦθα καὶ σάρισσα ὑπὲρ καπνοῦ κρεμαννύσθωσαν , ὅ τε περὶ τὸν θώρακα θώραξ καὶ ἡ περὶ τὴν κνήμην περικνημίς · δικαιοσύνη δὲ καὶ νόμοι κρατείτωσαν , ἀλλὰ βαβαί , ὅσον τὸ εὐνομούμενον , μᾶλλον δὲ ὅπως τῆς τύχης αἱ ἀνισότητες ταῖς σαῖς εὐθύτησιν ὁμαλίζονται . ἴσας γὰρ ἐν εἰρήνῃ τὰς κεφαλὰς πάντων κατέστησας , μιᾶς μόνης ὑπερκειμένης τῆς σῆς , ἥτις ἔστιν οὗ καὶ συγκάτεισι τοῖς πολλοῖς καὶ τὴν ἰσηγορίαν ἀσπάζεται καὶ μορφαῖς ἀρρήτοις πρὸς τὸ ἀνθρωπικώτερον στρέφεται , ἵνα μὴ ἐκπλήξῃ τῷ θαύματι μηδὲ πετροποιήσῃ τὸν θεατὴν ὥσπερ ἡ τῆς Γοργοῦς , ἀλλ´ ὁ πῦρ κατὰ τῶν ἐναντίων τοῖς σκέμμασι πνέων καὶ τοῖς βουλεύμασι καὶ γοργωπὸν σέλας τῶν ὀφθαλμῶν ἀποστίλβων καὶ τοῖς ἀνθισταμένοις Ἡράκλειον ἐμβόημα ἀπειλῶν , ἥμερόν τι τῷ προσιόντι προσμειδιᾷς καὶ τὴν Ὀλυμπιακὴν τῆς γλώττης παραιτησάμενος σάλπιγγα καὶ πρὸς τὴν μέσην ἐκ τῆς ὑπάτης μεθαρμοσάμενος μειλίχιόν τι φθέγγῃ καὶ προσηνές , οἷον οὔτε ἡ μελοποιὸς ᾖσε Σαπφὼ οὔτε ἡ Θηβόθεν σειρὴν οὔθ´ ἡ Ἀνακρεόντειος μοῦσα οὔτε ἡ Ὀρφικὴ λύρα οὔθ´ ὁ στεφανηφόρος Μελέαγρος . ὃ δέ με μικροῦ παρέδραμεν . ἀλλὰ πῶς τοῦτο θαυμάσομαι , ἐπεὶ καὶ τὸ παράδειγμα κρεῖττον λόγου καὶ ἐνθυμήματος ; ἦν γὰρ ὅτε ἄβατος ὁ οὐρανὸς ἦν · ἀφ´ οὗ δὲ κλίνας τοῦτον Χριστὸς κατελήλυθεν , ἐν πολλοῖς ὥσπερ ἀνέῳγε μέρεσι . καὶ ὁ μὲν πρὸς τὴν ἰσημερινὴν ἄνεισιν εἴσοδον , ὁ δὲ διὰ τῶν ἄρκτων εἰσβάλλει καὶ ἄλλος χωρεῖ διὰ τῶν τροπῶν καὶ ἕτερος πρὸς πόλον μετακλίνει τὸν νότιον .",
        "Label": "BAD."
    },
    {
        "Single Index": 305,
        "Text": "ἔστι μέλι τὸ λεγόμενον χαλβανόριον τῶν μελισσῶν βοσκομένων χαλβάνιον , ἕτερον Αἰγύπτιον , τὸ δὲ ἄριστον τὸ νησιωτικὸν καὶ τὸ Ὑμήττιον . Τὸ γάλα ψυχρὸν ὂν θερμαίνει , ὅτι αἷμά ἐστι λελυκωμένον ὑπ´ ἀδένων λευκῶν καὶ ἀναίμων καὶ ἧττον θερμὸν ὂν τοῖς μαστοῖς μεταβαλλόμενον . οὐ δεῖ δὲ αὐτὸ πιτύᾳ πηγνύειν — κακοστόμαχον γάρ — , ἀλλὰ μᾶλλον ὀπῷ συκῆς ἢ ἐχίνῳ ὄρνιθος πλύνειν . Τὰ ἐν πνεύμονι ἕλκη ἀνίατα , ὅτι ὁ πνεύμων ἀεικίνητος — ἄλλοτε καὶ ὁ βὴξ σπαράσσει τὸ ἕλκος — ἢ ὅτι ὑγρὸς καὶ θερμός ἐστι καὶ εὔσηπτος . Οἱ φρενιτικοὶ μετὰ τὴν ἀπαλλαγὴν ἀσθενέστεροι , ὅτι ἀπαλλαγέντες τῆς ξηρᾶς δυσκρασίας τῆς κρατούσης τὸν ἐγκέφαλον καὶ ἀτονούσης τὰ νεῦρα αἰσθάνονται τοῦ κόπου , τῆς διακριτικῆς δυνάμεως καθαριευούσης , καὶ ὅτι ἐνυγρανθέντα τὰ νεῦρα ἀσθενῆ γίνεται . Οἱ πετραῖοι ἰχθύες εὔπεπτοι , ὅτι οὐχ ἡσυχάζουσιν , ἀλλ´ ἀεὶ κινοῦνται , τὸ δὲ κινούμενον λεπτότερον γίνεται καὶ εὐπεπτότερον ὡς αἱ πτέρυγες . Τοὺς συνεχέσι πυρετοῖς κάμνοντας οὐ λούομεν ἐν ταῖς παρακμαῖς , ὅτι οἱ παρὰ φύσιν χυμοὶ ἄπεπτοί εἰσιν ἀντεχόμενοι τῶν σωμάτων , οἱ κατὰ φύσιν λεπτοί . τὸ θερμὸν οὖν τοὺς λεπτοτέρους ἕλκει καὶ οὐ τοὺς παρὰ φύσιν . Τοῖς ἑκτικοῖς ὕδωρ δίδοται πρὸ τροφῆς , ὅπως τὰ στερεὰ μόρια ὑγρανθέντα ἐπιτήδεια γίνηται πρὸς δοχὴν τροφῆς , ἐπεὶ καὶ οἱ κονιαταὶ πρότερον ῥαίνουσι τὸν τοῖχον ὕδατι , εἶτα χρίουσιν . Τὸ ἧπαρ αὔξεται τοῖς γλυκέσι διὰ τὴν ὁμοιότητα · θερμὰ γὰρ ἀμφότερα . ὁ σπλήν , ὡς ἕλκων τὸ τρυγῶδες τοῦ αἵματος , πλεῖον εὑρίσκων αὐξάνει . Οἱ τὸν κρόταφον πληγέντες ἀπόλλυνται , ὅτι ὁ μῦς οὗτος ἐκ τοῦ ἐγκεφάλου ἐκπέφυκε . συναπολαύων οὖν τῆς πληγῆς συστέλλεται σὺν αὐτῷ καὶ τὸ ψυχικὸν πνεῦμα καὶ οὕτως ἡ ψυχὴ ἀποροῦσα ἐπιτηδείου ὀργάνου ἀφίπταται . Οἱ ἐμβρόντητοι ἢ ἀπόλλυνται ἢ ἀνόητοι γίνονται , ὅτι ὁ ἄμετρος κτύπος εἰσιὼν πρὸς τὸν ἐγκέφαλον παχύνει καὶ συστέλλει τὸ ψυχικὸν πνεῦμα καὶ ἀνόμοιον τῇ ψυχῇ ποιεῖ πρὸς ἐνέργειαν . εἰ δ´ ἀμέτρως παχυνθείη , καὶ χωρισμόν . Τοῦ ᾠοῦ τὸ λεκιθῶδες εὔπεπτον ὡς θερμόν , τὸ δὲ λευκὸν δύσπεπτον ὡς ψυχρόν . ἰστέον ὡς τὸ ὀστρακῶδες τοῦ ᾠοῦ ἔοικε τῇ γῇ , τὸ πνεῦμα τῷ ἀέρι , τὸ ὑγρὸν τῷ ὕδατι , ἡ λέκιθος τῷ πυρί · ἔστι καὶ σφαιροειδὲς μετέχον καὶ δυνάμεως ζωτικῆς καὶ μιμεῖται τὸν κόσμον .",
        "Label": "BAD."
    },
    {
        "Single Index": 209,
        "Text": "ἀλλ´ ὁ μέν τις τὸ σαφὲς καὶ καθαρὸν ἐπετήδευσεν , οὐ μέντοι καὶ τῷ μεγέθει τὸν λόγον ἐπέρρωσεν , ὁ δὲ τῷ μὲν ἀξιώματι μεμεγέθυνται , ὀλλύει δὲ τὴν εὐκρίνειαν μὴ συνδιαιρομένην πρὸς τὸ ἀξίωμα · καὶ τῷ μὲν ὁ λόγος φυσικὴν ἀποστίλβει αὐγήν , ὁ δὲ τὸ ἐπιποίητον κάλλος ἠγάπησε . Λυσίας μὲν γὰρ αὐτόθι καλός , ὁ δὲ Ἰσοκράτης ἐντρίβεται · καὶ Θουκυδίδῃ μὲν ὁ λόγος ἐς ὑπερβάλλοντα ὄγκον , τῷ δὲ Ἡροδότῳ τοῦτο μὲν ἔλαττον , ἡ δὲ χάρις ἀκόρεστος . συγκεχωρήσθω οὖν καὶ τῷ Ἰταλῷ μὴ πάντῃ καλῷ , ἀλλ´ ἡ μὲν τέχνη ἔρρωται τούτῳ , τὸ δὲ κάλλος ἐρρύηκε . Διὰ ταῦτα ἀμελεῖ μὲν ἀκροατῇ πρὸς ἀχθηδόνα ὁ λόγος εὐθύς ( ἐκ γὰρ προοιμίων συνεσκεύασται καὶ συμπέφρασται ) , πεφροντισμένῳ δὲ οὔτε πλημμελὴς οὔτε φορτικός · καὶ χάριτας μὲν οὐκ ἐγχεῖ τῇ ψυχῇ , φροντίζειν δὲ καταναγκάζει καὶ πρὸς τοῖς εἰρημένοις ἔχειν τὸν νοῦν . πείθει δὲ οὐκ ἐκ στωμυλίας καὶ ἡδονῆς ( οὐ γὰρ ἔχει χαρίτων θήρατρα ) οὐδὲ θέλγει τῷ κάλλει οὐδ´ ἐφέλκεται τῷ ἡδεῖ , τυραννεῖ δὲ ὥσπερ καὶ βιάζεται τοῖς νοήμασι . καὶ ἶσος μὲν ἑνί τῳ οὐκ ἔστιν , ἀλληλουχεῖται δὲ τοῖς ἐνθυμήμασι καὶ διῆρται ταῖς ἐπιπλοκαῖς καὶ πρὸς ἑαυτὸν ἐπέστραπται . εἰ δὲ οἱ τοιοίδε τῶν χαρακτήρων τοῖς τελείοις ἀπονενέμηνται ῥήτορσιν , ἀλλ´ οὐδ´ Ὅμηρος τοὺς μὲν Αἰακίδας ἐχαρακτήρισεν ἀκριβῶς · εἰ δέ τις ἐν τῷ στρατοπέδῳ ψυχαγωγὸς τοῦτον ἀφῆκεν ἀμόρφωτον , ἐπεὶ καὶ τὸ κάλλος πρῶτον μὲν ἐν τῷ νῷ , ἔπειτα καὶ οἷς ἐκεῖνο παραγεγένηται , ἀλλ´ οὐδὲν ἧττον καὶ τὸ μετέχον καὶ τὸ μετεχόμενον ἐπαινοῦμεν . καὶ ἄλλως μὲν ἐν Πλάτωνι τὸ κάλλος τοῦ λόγου ἐπαινεσόμεθα καὶ τὸ μέγεθος , ἄλλως δὲ ἐν Ξενοκράτει καὶ ἄλλως ἐν Αἰσχίνῃ τῷ Σωκρατικῷ · καὶ οὕτω θαμὰ καταβαίνοντες Σκοπελιανοῖς καὶ Νικήταις αὐτὸ προσαρμόσομεν καὶ πρὸς τὴν ἑκάστου τέχνην καὶ δύναμιν τὰς ἀρετὰς τοῦ λόγου ἀκριβωσόμεθα . Μὴ τοίνυν μηδ´ ὁ Ἰταλὸς ἀπαξιούσθω τῶν χαρακτήρων , ἀλλ´ αὐτός τέ μοι κεχαρακτηρίσθω καὶ πᾶς ὅστις ἄλλος τῶν ὁμιλητῶν . ἀσπάζομαι γὰρ ὑμῶν καὶ τὰ νεογιλὰ τῶν λόγων γεννήματα · παρ´ ἐμοῦ γὰρ ὁ τόκος ὑμῖν .",
        "Label": "BAD."
    },
    {
        "Single Index": 173,
        "Text": "Καὶ οἱ παρὰ τοῖς Ἰνδοῖς δὲ δράκοντες ( λέγω δὲ οὐ τοὺς ἑλείους , ἀλλὰ τοὺς ὀρείους ) , κἀκεῖνοι γοῦν , πρὶν μὲν τὴν ἀκοὴν ἐπισχεῖν , εὐθήρατοι πρὸς τὴν γοητείαν εἰσίν , ἐπειδὰν δὲ τοὺς ἀκουστικοὺς πόρους συγκλείσωσιν , οὐδὲν πρὸς αὐτοὺς τὰ τῶν γοήτων μειλίγματα . Μὴ θαυμάσῃς δὲ εἰ πλήρης ἐλέους ψυχὴ ἐπὶ τὴν ἐναντίαν ἕξιν προτρέπεται αὐθωρόν · ἡ γὰρ φύσις αὕτη , ἔξω μὲν οὖσα τοῦ σώματος , ἀπαράδεκτός ἐστιν ἀλλοιώσεως καὶ τροπῆς · σώματι δὲ ποικιλίαν παντοδαπὴν ἔχοντι ἐνσκηνώσασα , καὶ ἀλλοιοῦται καὶ τρέπεται , οὐ τοῖς συμφύτοις μόνον παθήμασιν , ἀλλὰ καὶ ὁπόσα ἔξωθεν ἐπιρρεῖ · ἔστι γὰρ αὕτη ἡ μεσότης , οὐ πρὸς ἀρετὰς μόνον καὶ κακίας , ἀλλὰ καὶ πρὸς τὰς ἐναντίας ἕξεις τῶν διαθέσεων . Διὰ ταῦτα , φιλτάτη ψυχή , ταμιεύομαί σε τὸν ἐμὸν Ὀρφέα τῷ βασιλεύοντι , ἐν καιρῷ · καὶ οὔτε σου τὸν κεστὸν τούτῳ παρέδειξα , οὔτε τὴν ἐμμελῆ λύραν ἐκίνησα , τὰς ἁρμονικὰς χορδὰς ἀναψάμενος , καὶ ἀναπετάσας αὐτῷ τὴν σὴν εὐγλωττίαν · τί γὰρ εἰ ἐγὼ μὲν τὸν λόγον ῥυθμίζω πρὸς ἐμμελεστέραν ἀνάγνωσιν καὶ ἐναρμόζω τῇ ἀκοῇ , τῷ δὲ ἡ ψυχὴ τεθορύβηται ; οὐ τοίνυν διολισθήσει τὸ μέλος ὁμαλῶς πρὸς τὴν μήνιγγα , ἀλλὰ θυραυλήσει παρὰ τῇ κοιλότητι τοῦ ὠτός . Τὴν μέντοι γε ἑτέραν κιθάραν ἣν ἐνηρμόσω τῷ καίσαρι , ὑπέκρουσά τε ἡδέως τῷ θαυμασίῳ τούτῳ ἀνδρί · καὶ αὐτίκα δακρύων αὐτῷ ῥεύματα τῶν ὀφθαλμῶν ἐξεχύθησαν . Εὐτρεπίσμεθα οὖν ἄμφω , ἐγὼ μὲν ᾄσων , ὁ δὲ ἐπᾴσων τῷ βασιλεῖ . Τῷ Σκληρῷ Νικολάῳ . Εἶδον ἐγώ ποτε κεραυνόν , σοφώτατε καὶ περιπόθητε ἀδελφέ , εὐφθάρτῳ ἐγκατασκήψαντα σώματι , καὶ μήτε διαφθείραντα τοῦτο , μήτε τῷ προλαβόντι μολύναντα πνεύματι , εἶτα δὴ ἕτερον ἐκ τῆς αὐτῆς ἀφειμένον χειρὸς καὶ μετὰ τῆς ἴσης δυνάμεως , καὶ ἀντιτύπῳ προσραγέντα καὶ στερρῷ σώματι , καὶ ἢ διελόντα , ἢ τὸ σύμπαν ἀποτεφρώσαντα . Εὐθὺς μὲν οὖν ἐθαύμασα εἰ , οὗ μὲν ἰσχύειν ὑπείληπτο , οὐδὲν ἐπεπράχει , κατὰ δὲ τοῦ ἐναντίου , μᾶλλον δεδύνηται . Ἐντυχὼν γοῦν τῷ ἐξηγητῇ τῆς παρὰ τὸ ὑπειλημμένον διαφορᾶς , τοσοῦτον ἐμεμαθήκειν ὅτι δεῖ τῷ θείῳ τούτῳ πυρὶ πρὸς τὸ δρᾶν , καὶ χρόνου τινός · ὅθεν παρὰ τὸ ἐνδόσιμον σῶμα , ἐπεὶ διατρῖψαι τὸ πῦρ οὐκ ἐνῆν , ἡ τῆς ἐνεργείας οὐκ ἐγεγόνει ἰσχύς , ἀντιπεσὸν δὲ αὐτῷ τὸ ἀντίτυπον , ὁμοῦ τε χρόνον ἔπασχε βραχύν , καὶ ᾧ ἀντήρεισε , τούτῳ διέφθαρτο .",
        "Label": "BAD."
    },
    {
        "Single Index": 192,
        "Text": "Καὶ ἐπάγει ἀπορίαν · εἰ δὴ ἐν τῳδὶ μεγέθει καὶ ἐν τῳδὶ χρόνῳ τὸ μὲν τοῦ μεγέθους ἠλλοιώθη , τὸ δὲ πάλιν ἄλλο τοῦ μεγέθους ἠνέχθη , καὶ οὐκ ἔχει διαφορὰν τὸ ἐν ᾧ ( μῆκος γὰρ καὶ μέγεθος ) , ἔσται ἡ ἀλλοίωσις ἴσῃ τῇ φορᾷ , ὅτι ἐν ἴσῳ χρόνῳ καὶ ἐν ἴσοις μεγέθεσιν ἐγίνοντο αἱ κινήσεις . Ἀλλ´ ἐπιφέρει , ὅτι ἄτοπον τοῦτο . Ὥστε πόθεν γέγονε τὸ ἄτοπον ; Ἢ ὅτι ὥσπερ τὸ χρῶμα εἴδη εἶχε καὶ ἐνεποδίζετο ἡ ξύμβλησις , οὕτω καὶ ἡ κίνησις εἴδη ἔχει , καὶ διὰ τοῦτο σύγκρισις ἐμποδίζεται . Τί γοῦν ἐροῦμεν ἐπὶ τῆς περιφεροῦς καὶ ἐπὶ τῆς εὐθείας ; Ὅτι οὐ ξυμβληταὶ αὗται ; Πότερον καὶ ἐνταῦθα , διότι αἱ κινήσεις εἴδη ἔχουσι καὶ ἡ φορὰ αὕτη γένος οὖσα εἴδη ἔχει , ἢ διότι ἡ γραμμὴ ὡς γένος εἴδη ἕξει καὶ τὸ περιφερὲς καὶ τὸ εὐθὲς ( ὁ γὰρ χρόνος ὁ αὐτὸς καὶ εἷς ἐπὶ τῶν κινήσεων ἀμφοτέρων ) ; Ἢ ἅμα ἄλληλα παρεισάγει · εἰ γὰρ τὸ ἐφ´ οὗ εἴδη ἔχει καὶ ἔστι τῆς γραμμῆς τὸ μὲν περιφερές , τὸ δὲ εὐθύ , καὶ ἡ φορὰ εἴδη ἕξει , ἡ μὲν κυκλοφορική , ἡ δὲ κατ´ εὐθεῖαν , καὶ ἀνάπαλιν . Ὁτὲ δέ , φησί , καὶ τὸ ἐν ᾧ διαφέρει , οὐ διότι εὕρηται ἄλλο καὶ ἄλλο , ἀλλὰ διότι ἐν τῷ αὐτῷ τὸ μὲν βαδίζει , εἰ πόδας ἔχει , τὸ δὲ νήχεται , εἰ νηκτὸν εἴη , τὸ δὲ πέτεται , εἰ πτῆσιν ἔχει . Καὶ τί συγκριθήσεται ἡ ἐπὶ θαλάσσης νῆξις τοῦ δελφῖνος πρὸς τὸν ἐπὶ θαλάσσης ποσὶ βαδίζοντα ; Ἀναιρεῖ δὲ τοῦτο καὶ λέγει , ὡς τοῖς σχήμασιν αὗται διαφέρουσιν αἱ κινήσεις . Τὰ δὲ ἰσοταχῆ θέλουσιν εἶναι καὶ αὐτὰ ἀδιάφορα εἴδει ( ἄνθρωποι γὰρ ) καὶ κατὰ τὴν κίνησιν ἀδιάφορα ( βάδισις γάρ ) , καὶ ὁ αὐτὸς χρόνος καὶ τὸ ἐν ᾧ ἀδιάφορον . Ὥστε διαφέρουσιν αἱ κινήσεις κατὰ τοῦτον τὸν λόγον , καὶ τοῦ ἐν ᾧ διαφόρου ὑπάρχοντος ( οὐ γὰρ ἕν , φησίν , ἴσως τὸ ὑποκείμενον · τοῦτο γὰρ λέγει γένος ) καὶ τῶν λοιπῶν σῳζομένων , ἱκανὸν ποιεῖν τὴν διαφορὰν τῶν κινήσεων . ( Ἀλλὰ παρὰ τοῦτο λανθάνει πολλά , . . . ) . Ἐπὶ τὴν πρώτην πάλιν ἀνάγει τὸν λόγον αἰτίαν , τοῦ μὴ εἶναι ξυμβλητά τινα , ὅτι διὰ τὴν ὁμωνυμίαν . Αἱ δὲ ὁμωνυμίαι , φησίν , διαφέρουσι , καὶ πολλάκις ὁμώνυμα ὄντα τινὰ καὶ μὴ δοκοῦντα ὁμώνυμα παρέχουσι τὴν ἀπορίαν , πῶς αὐτὰ οὐ συγκρίνονται μὴ ὁμώνυμα φαινόμενα .",
        "Label": "BAD."
    },
    {
        "Single Index": 117,
        "Text": "καὶ ὁ μὲν ὄφις προσερπύσας εἶτα δακὼν αὖθις ὑπείσεισι τὴν χειάν , σὺ δὲ οὐδὲ τοσοῦτον τοῦ φωλεοῦ προελήλυθας οὐδ´ ὄπισθεν βαλὼν ἀπελήλυθας , ἀλλ´ ὑπὸ σκότῳ που κατὰ τῆς σκιᾶς ἡμῶν ψηφισάμενος , οὐδὲ ἀνέγνως ὥσπερ οἱ παλαιοὶ ῥήτορες τὴν συγγραφὴν ἐπὶ βήματος , ἀλλ´ ἕτερον τρόπον τὴν τοῦ μύθου Ἔριν μεμίμησαι . ἐκείνη μὲν γὰρ χρυσοῦν ἀφῆκε μῆλον ἀμφίβολον ταῖς καλαῖς ἐπὶ τὸ συσσίτιον τῶν θεῶν , σὺ δὲ ἐναγὲς βιβλίον καὶ λοίδορον , οὐδὲ τοῦ συσσιτίου ἴσως ἀπελαθείς , ἀλλὰ καὶ αὐτὸς συνδειπνήσας τοῖς κρείττοσιν . ἀλλ´ ἡ μὲν ἀπόσιτος ἐκείνη θεὰ οὐκ ἀφανὴς ἦν τὴν τῆς ἔριδος ἀνάψασα πρόφασιν , ἀλλ´ αὐτὸ δὴ τοῦτο πρὸ τῶν ἄλλων προῄρητο γενναῖόν τι ποιοῦσα καὶ τὴν τῆς φύσεως παραδεικνύουσα δύναμιν · σὺ δ´ ὥσπερ δίκας σαυτὸν ἀπαιτήσας τοῦ ἐγχειρήματος τῆς τῶν πολλῶν ἀνήρπασας γνώσεως . Ἡδέως δ´ ἄν σου πυθοίμην πότερον βασκαίνων ἡμῖν τὸν λόγον πεποίησαι ἢ τῆς πολιτείας κηδόμενος ἡμᾶς ἀναιρεῖς ἐντεῦθεν ὡς νοσήματα πόλεως . εἰ μὲν γὰρ τὸ πρῶτον ὁμολογεῖς , αὐτόθεν ἐλήλεγξαι καὶ οὐ δεῖ λόγων πολλῶν πρὸς σέ · εἰ δὲ τῷ λοιπῷ σεμνύνῃ , τί δὴ τὴν μὲν σεμνοτέραν αἱρῇ τῶν πράξεων , οὐ ποιεῖς δὲ τὸν καθήκοντα τρόπον , οὐδὲ ζηλοῖς τοὺς ἀρχαίους ἐκείνους ῥήτορας , τὸν Περικλέα , τὸν Κίμωνα , τὸν Δημοσθένην καὶ τοὺς ἄλλους ὅσοι τὰς Ἑλληνικὰς πράξεις ἀνῄρηνται , καὶ γράφεις μὲν παρανόμων ἡμᾶς , εἰσάγεις δὲ εἰς τὸ βῆμα ἐνδείξει ἢ προβολῇ χρώμενος ; καὶ ὁ δεινότατος γὰρ ἐκεῖνος Ἄνυτος Σωκράτην ἀσεβείας γραψάμενος τοῖς τῆς δημοκρατίας ἐχρήσατο ἔθεσιν , εἰσαγωγῇ , φάσει , καὶ ἔρρευσεν ἐφ´ ἑκατέροις τὸ τῆς πολιτείας ὕδωρ καὶ λαμπρῶς ἑκάτεροι ὁ μὲν κατηγόρησεν , ὁ δὲ ἀπολελόγηται · σὺ δὲ οὐ τυραννίδων καθαίρειν τὰς πόλεις βουλόμενος , ἀλλὰ τοὺς τὰς τυραννίδας ἀναιροῦντας μισῶν κατ´ ἐκείνων πρῶτον πεποίησαι τὴν γραφήν , ἵνα τὴν ἀκρόπολιν χειρωσάμενος εὔκαιρον ἔχῃς κατὰ τῶν λοιπῶν ἀφετήριον . εἶτα δή σοι καὶ τοσαύτη προσπέπτωκε φρενοβλάβεια , καὶ οὕτω σοι ὁ πρὸς τοῦτο ἐλάσας δαίμων τὰς γνώμας ἠλλοίωσεν , ὅτι μὴ καθ´ ἕνα τοὺς ἀρίστους , ἀλλ´ ὁμοῦ συλλαβὼν ὥσπερ τις Ζεὺς ἕτερος ἀνασπάσειν τῆς γῆς ἐπεχείρησας τῆς χρυσῆς ἐξάψας σειρᾶς ὥσπερ ἐξεπίτηδες ἀντίθετον σαυτὸν δείξας τοῖς κρείττοσιν ἀστράπτων καὶ βροντῶν ἀπὸ γῆς .",
        "Label": "BAD."
    },
    {
        "Single Index": 48,
        "Text": "φιλεῖ τὴν Ἠχὼ διὰ τὴν ἐναρμόνιον κίνησιν τῆς οὐρανίας σφαίρας . τὸ αἷμα τετραμερὲς ὡς ὁ οἶνος · ἔχει γὰρ τὸ ὑδατῶδες τὸ ἑλκόμενον παρὰ τῶν νεφρῶν , τὸ ἀνάλογον τῷ ἄνθει ὅπερ ἕλκει ἡ χοληδόχος κύστις , τὸ παχὺ καὶ τρυγῶδες ὅπερ ὁ σπλὴν ἕλκει , τὸ οἰνῶδες καὶ καθαρὸν τοῦ αἵματος ὅπερ ὡς οἶνος ἀναδίδοται ὅλῳ τῷ σώματι . Βάλανος τρωθεῖσα οὐ κολλᾶται , ὅτι τὰ ἐκ σπέρματος παλιγγενεσίαν οὐχ ὑπομένει , ὡς νεῦρον , φλὲψ καὶ τὰ ὅμοια , τὰ δὲ ἐξ αἵματος ὑπομένει · πανταχοῦ γὰρ τὸ αἷμα , οὐ μὴν καὶ τὸ σπέρμα . Τὰ γίγαρτα καὶ αἱ κεγχραμίδες ὠμὰ καταπινόμενα τὰ αὐτὰ ἐκκρίνεται , ἢ διὰ τὴν σμικρότητα καὶ ξηρότητα ἢ διότι σφαιροειδῆ · τὸ δὲ σχῆμα τοῦτο τελειότατον παρὰ τῷ θεῷ καὶ διὰ τοῦτο μόνιμον . Ἐπὶ τῆς ἐμφράξεως τῶν κυρτῶν τοῦ ἥπατος ἡ κατακλεὶς κατασπᾶται , ὅτι ἡ τούτων στελεχιαία φλὲψ ἀνιοῦσα πρὸς τὴν κατάκλεισιν καὶ ἀπὸ ἐμφράξεως καὶ πληρώσεως εὐρυνομένη τὸ μῆκος μειοῖ καὶ σπᾷ ἐπὶ τὸ κάτω , ὥσπερ καὶ ἔντερον πληρωθὲν σαρκός . Ἡ μήτρα κοτυληδόνας ἔχει ἵνα συνέχῃ τὸ σπέρμα εὐόλισθον ὄν , καθὼς καὶ οἱ κονιῶντες κολάπτουσι τοὺς τοίχους , ἔπειτα χρίουσι . Τινὲς αἰδεσθέντες οὐρῆσαι ἰσχουρίασαν , ὅτι ὀγκωθεῖσα ἡ κύστις τὴν φυσικὴν ὑγρότητα εἰς ξηρότητα μετερρύθμισε , καθάπερ καὶ βύρσα ξηρανθεῖσα οὐκ ἐκτείνεται εἰ μὴ δι´ ὑδρελαίου . στραγγουρία ἢ μυὸς παραλύσει γίνεται τοῦ κλείοντος τὸν τράχηλον τῆς κύστεως ἢ λίθῳ περιπεσόντι . ἡ δυσουρία κοινόν ἐστιν ὄνομα ὡς δυσπεψία καὶ δυσηκοΐα . Οἱ τὴν κάτω κοιλίαν ῥευματιζόμενοι διψῶσιν , ὅτι τῶν ὑγρῶν κάτω φερομένων ἀναξηραίνεται τὰ πρὸς τῷ στομάχῳ καὶ γεννᾶται δίψα . Δακρύουσιν οἱ λυπούμενοι · πνεύματος γὰρ πάθος ἡ λύπη ἀνατρέχον ἐπὶ τὸν μήνιγγα καὶ ἐκθλῖβον τὸ παρακείμενον ὑγρόν . τοῦτο καὶ τοῖς χαίρουσιν . Οἱ σπάδωνες οὐ γενειῶσι τῇ στερήσει τοῦ θερμοῦ . Οἱ εὐνοῦχοι ὀξύφωνοι , ὅτι στενοὺς ἔχοντες τοὺς πόρους ἐκτέμνονται , οἱ δὲ εὐρυτέρους ἀποκόπτονται . Μετὰ τὴν τροφὴν ἐρευγόμεθα , ὅτι τῆς τροφῆς κάτω χωρούσης τὸ πνεῦμα ὡς λεπτὸν ἐπὶ τὰ ἄνω κουφίζεται . Οἱ θερμότεροι τῶν ἄλλων πλέον συνουσιάζουσιν . Οἱ ἀπὸ φωτὸς εὐθὺς εἰς σκότος εἰσελθόντες οὐχ ὁρῶσι διὰ τὴν παχύτητα τοῦ σκότους . Γυναῖκες ὑστέρας παθοῦσαι παρακόπτουσιν , ὅτι νευρώδης ἡ οὐσία αὐτῆς καὶ ἀπὸ στομάχου καὶ μηνίγγων ἄρχεται .",
        "Label": "BAD."
    },
    {
        "Single Index": 93,
        "Text": "οὐχ ὁρᾷς ὅπως ταύτας Ἰεζεκιὴλ τεθέαται ὁ μακάριος ‘ ἐπὶ τοῦ ποταμοῦ τοῦ Χοβάρ ’ ; ἓξ αὐτῷ πτέρυγες αἱ τῶν σεραφεὶμ φύσεις διατετυπωμέναι ὤφθησαν , ἀλλ´ ‘ ταῖς δυσὶ ’ μόναις ‘ ἐπέταντο ’ · αἱ δ´ ἄλλαι τί ; ‘ αἱ ’ μὲν ‘ δύο τὰ πρόσωπα ’ αὐτοῖς ‘ κατεκάλυπτον , αἱ δὲ δύο τοὺς πόδας ’ περιεπτύσσοντο , τί ἐντεῦθεν δηλοῦντος τοῦ λόγου ; διὰ μὲν τοῦ προσώπου τὴν τριαδικὴν θεολογίαν , διὰ δὲ τῶν ποδῶν τὴν θεανδρικὴν τοῦ θεοῦ λόγου ἐπιφάνειαν , ἃ δὴ καὶ τοῖς σεραφεὶμ συγκαλύπτεται . ‘ Καὶ ἐπέβη ἐπὶ χερουβεὶμ καὶ ἐπετάσθη , ἐπετάσθη ἐπὶ πτερύγων ἀνέμων . ’ τὰ δὲ χερουβεὶμ ταῦτα ἡ Ἑλληνικὴ ἀπαγγελία ἐξέτεινεν , ἐπεὶ ὁ Ἑβραῖος χερουβὶμ αὐτὰ ὀνομάζει . δύναται δὲ ὁ λόγος τὸν ἐμπρησμόν · ἐμπρηστὰς γοῦν αὐτοὺς οἱ λογιώτεροι τῶν Ἰσραηλιτῶν ἔτι κατονομάζουσιν , οἷον ἐμπιπραμένους ὑπὸ τῆς θείας φλογώσεως καὶ ὅλον τὸ ἐκεῖθεν ὑποδεχομένους πῦρ καὶ ἀκάθεκτον τὴν πρὸς τὰ ἄνω φορὰν ἔχοντας · τούτοις γοῦν πρώτοις τὸ θεῖον ἐνορᾶται φῶς , ἐφ´ ὧν δὲ καὶ ὁ θεῖος λόγος ἐποχηθεὶς μετὰ τὴν τοῦ μυστηρίου συμπλήρωσιν πρὸς τὸν πατέρα ἐπανελήλυθεν , ὁ μηδέποτε τοὺς ἐκείνου κόλπους ἀφείς . ‘ ἐπέβη ’ οὖν ‘ ἐπὶ χερουβεὶμ καὶ ἐπετάσθη ἐπὶ πτερύγων ἀνέμων ’ . ἀλλὰ πῶς ἐπ´ ἐκείνων μὲν ἐπέβη , ἐπὶ τούτων δὲ ἐπετάσθη ; ὅτι ἐκεῖνο μὲν ἦν , τοῦτο δὲ ἐδείκνυτο · οὐ γὰρ δὴ καὶ τεθέατο τοῖς ἀποστόλοις τοῖς χερουβεὶμ ἐποχούμενος , ἀλλὰ διὰ μέσου τοῦ ἀέρος φερόμενος καὶ οἷόν τις κούφη φύσις πτέρυξιν ἀνέμων ἐπὶ τὸ ἄναντες κουφιζόμενος . ‘ Καὶ ἔθετο σκότος ἀποκρυφὴν αὐτοῦ ’ . οὐ γὰρ ἔτι μετὰ σαρκὸς ὡμίλησε τοῖς ἀνθρώποις · ἀλλ´ ἣν μὲν προσελάβετο φύσιν οὐκ ἀπέθετο οὐδ´ ἀποθήσεται πώποτε ( οὐ γὰρ ἐντεῦθεν προσθήκη τις τῇ τριάδι προσεγένετο ) , οὐ μέντοι γε μετὰ τὴν εἰς οὐρανοὺς ἄνοδον πάλιν ἐπὶ γῆς διατριβὰς ἐποιήσατο , ἀλλ´ εἰς ἑαυτὸν οἷον ἀποκαταστάς , ἀφανῆ πεποίηκεν , οὐκέτι τοῖς πολλοῖς ὁρώμενός τε καὶ γνωριζόμενος . τὴν γοῦν τοιαύτην ἀορασίαν ἀποκρυφὴν καὶ σκότος ὁ προφήτης ὠνόμασε . ‘ Σκοτεινὸν ὕδωρ ἐν νεφέλαις ἀέρων , κύκλῳ αὐτοῦ ἡ σκηνὴ αὐτοῦ ’ . σκηνὴν ἐνταῦθα αὐτὴν τὴν προσειλημμένην φύσιν νοήσεις , ἐν ᾗ ὥσπερ ἐν οἰκίσκῳ τινὶ κατῴκησεν ὁ θεός . ταύτην οὖν φησι κύκλῳ αὐτοῦ εἶναι , τουτέστι τοῖς μὲν ἄλλοις ἀθέατον , περὶ αὐτὸν δὲ μόνον φαίνεσθαι , οὐχ ὡς ἔξω αὐτοῦ , ἀλλ´ ὡς προσπεφυκυῖαν αὐτῷ . ‘ κύκλῳ αὐτοῦ ἡ σκηνὴ αὐτοῦ ’ .",
        "Label": "BAD."
    },
    {
        "Single Index": 102,
        "Text": "Ταῦτα εἰπὼν καὶ ἐκθετήσας τὴν διαίρεσιν , τὸ πρότερον μέρος τῆς πρώτης διαιρέσεως καὶ πάλιν ἐπεξεργάζεται , ὅτι οὐχ οἷόν τε πάντα ἠρεμεῖν · εἰ γὰρ οὕτως ἔχει καθάπερ ὁ λέγων ἓν τὸ ὂν καὶ ἀκίνητον , ἀλλὰ μάχεται τῇ αἰσθήσει οὗτος ὁ λόγος . Καὶ ὑποθετέον ἢ ἐμέ , φησί , ψεύδεσθαι , ἢ ἐκεῖνον κατὰ τὴν δόξαν , καὶ ἡ ψευδὴς δόξα κίνησίς ἐστιν . Ὥστε ἔσται κἂν διὰ ταῦτα κίνησις . Ἀλλὰ ταῦτα ὡς ἀρχὰς ἀναποδείκτους δεῖ τιθέναι . Ὁμοίως καὶ τὰ ἕτερα δύο , ἃ καὶ προανεσκεύασεν , ἔχουσιν . ( Λοιπὸν οὖν θεωρῆσαι . . . ) . Ἐπεὶ τριχῶς διελὼν περὶ τῶν κινουμένων καὶ κινούντων τὰ δύο μέρη τῆς διαιρέσεως ἀπεδοκίμασε , τὸ τρίτον δὲ πάλιν διελὼν εἰς τρία , τὰ δύο μέρη τῆς διαιρέσεως ἀπεδοκίμασε . Τὸ τρίτον δὲ πάλιν διελὼν εἰς τρία , τὰ δύο μέρη τῆς ὑποδιαιρέσεως ἀπεβουκόλησε , λοιπόν , φησί , θεωρῆσαι καὶ περὶ τοῦ τρίτου , τοῦ τὰ μὲν ἀεὶ κινεῖσθαι , τὰ δὲ ἀεὶ ἠρεμεῖν , τὰ δὲ κινεῖσθαι καὶ ἠρεμεῖν ἀνὰ μέρος , ποτὲ μὲν τοῦτο , ποτὲ δὲ ἐκεῖνο . Καὶ πάλιν ἀπὸ διαιρέσεως ποιεῖται τὴν περὶ τούτων διδασκαλίαν , ὅτι τῶν τε κινουμένων καὶ τῶν κινούντων τὰ μὲν κατὰ συμβεβηκὸς κινεῖ , ὡς τὸ μουσικὸν ἰατρεύει καὶ ὅτι ὁ ἰατρὸς μουσικός , καὶ τὰ μόρια , ὡς ὁ ἄνθρωπος πλήττει , ὅτι ἡ χείρ , καὶ αὖθις κινεῖται ὡς ὁ γραμματικὸς ὑγιάζεται , ὅτι ὁ νοσῶν καὶ παρὰ τοῦδε πλήττεται , ὅτι παρὰ τῆς χειρὸς αὐτοῦ · καὶ τοῦτό ἐστι κατὰ τὸ μόριον . Τὰ δὲ καθ´ ἑαυτὰ καὶ κινεῖ καὶ κινεῖται ὅσα κατὰ ἀπόφασιν τούτων δὴ τῶν κατὰ συμβεβηκὸς καὶ τῶν κατὰ μόριον εἰσί . Τῶν δὲ καθ´ αὑτὰ πάλιν ἑτέραν διαίρεσιν ποιεῖται , ὅτι τὰ μὲν φύσει τὰ δὲ βίᾳ καὶ παρὰ φύσιν . Καὶ τοῦτό ἐστι μᾶλλον ἐπὶ διαιρέσεως , ἡ δὲ πρώτη διαίρεσις τὰ μὲν ὑφ´ αὑτοῦ , τὰ δὲ ὑπ´ ἄλλου · τὸ γὰρ ὑφ´ ἑαυτοῦ κινούμενον , φησί , καὶ φύσει κινεῖται , διότι ἐν ἑαυτῷ ἔχει τὴν ἀρχὴν τῆς κινήσεως . Διὸ τὸ μὲν ζῷον ὅλον , ὅταν μὴ διαιρῶμεν αὐτὸ εἰς ψυχὴν κινοῦσαν καὶ σῶμα κινούμενον αὐτοκίνητον . Τὸ δὲ σῶμα μόνον ἐνδέχεται καὶ φύσει καὶ παρὰ φύσιν κινεῖσθαι · ἐπεὶ γὰρ πᾶν σῶμα ἐκ τῶν στοιχείων , μᾶλλον δὲ ἄλλα στοιχεῖα πλεονάζει ἐν ἄλλοις , οἷον τὸ γεηρὸν ἐν τοῖς λίθοις , τὸ ἀερῶδες ἐν τοῖς ξύλοις , διὸ καὶ ἐπιπολάζει τοῖς ὕδασι καὶ πάλιν τὸ γεηρὸν ἐν ἰατρικοῖς φαρμάκοις , τὸ δὲ ἀερῶδες ἐν ἐλαίῳ .",
        "Label": "BAD."
    },
    {
        "Single Index": 320,
        "Text": "Ἐγὼ δὲ ποῦ φύγω ; Ποῖ τράπωμαι ; Πάντοθεν πάγαι , πάντοθεν θήρατρα . Ἐκκλίνω πρὸς γῆν ; ἀλλ´ εὐθύς με θηρᾶται τὰ βούτυρα , ἀποτέμνει μοι τὴν ὁδὸν τὰ σὰ ποίμνια καὶ βουκόλια . Ἐκδράμω πρὸς θάλασσαν ; ἀλλὰ βαβαὶ τῆς τῶν ἰχθύων φορᾶς . Αὐτός μοι τούτων ὁ κράτιστος ἀπαντᾷ τύραννος , καὶ δυσὶ κύκλοις περιλαμβάνει με ὥσπερ τισὶ κέρασι τοῦ ἰδίου στρατεύματος . Οἶσθα οὖν ὃ ποιήσω ; Πτήσομαι πρὸς ἀέρα καὶ τὸν καιρὸν ἕξω σύμμαχον · οὐ γὰρ καὶ στρουθοὺς καθ´ ἡμῶν ἐκστρατεύσεις νῦν · ἐπέχει γὰρ ἡ τεσσαρακονθήμερος τούτους περίοδος . Τῆς δουλικῆς ταῦτα ψυχῆς , εἰ καὶ μὴ χειρός . Τῷ αὐτῷ Τῷ καίσαρι Ἰωάννῃ τῷ Δούκᾳ . Ἐγὼ μὲν ἐδεδίειν , μέγιστε καῖσαρ , τὰς τῶν ἐμῶν ἐπιστολῶν παραδεικνύειν μορφάς · ᾐσχυνόμην γὰρ ὑπὲρ τούτων ὡς μὴ ἐχουσῶν μήτε φυσικὸν κάλλος , μήτε ἐπίκτητον . Ἐπεὶ δὲ σὺ τούτων ἀνελπίστως ἠράσθης , καί με πέπεικας καλὰ τίκτειν γεννήματα , ἰδού σοι προδήλως ἀπηναισχύντηκα · καὶ τὴν ὥραν παραδεικνύω · καὶ ὥσπερ ὁ μηδικὸς ταώς , τοῦτο δὴ τὸ φιλόκαλον ζῷον καὶ σύνηθες , θεατρίζω σοι τούτων τὴν ὡραιότητα · καὶ ( ὡς ὁρᾷς ) ἐπὶ ταῖς σαῖς θύραις προϋπαντῶ , μήτε καλούμενος , μήτε μισθὸν τῆς ὥρας λαβών . Ὁ μὲν οὖν Σολομῶν τοῖς αὐτοκλήτοις τῶν φίλων δι´ εὐλαβείας ποιεῖται τὰς εἰς τοὺς συνήθεις εἰσόδους καὶ ἀπαντήσεις , ἵνα μὴ κόρον αὐτῶν τῆς ὁμιλίας λαβόντες μισήσωσιν . Ἐγὼ δὲ τοὐναντίον ποιήσειν διέγνωκα , ἐρασμιώτερόν σοι τὸ ἐμὸν κάλλος ἐπιδεικνύειν διὰ τῆς συνεχείας καὶ ποθεινότερον . Ὁ μὲν γὰρ Πρωτεὺς ἐκεῖνος ἀνὴρ ἢ δαίμων ὃν Ὅμηρος πλάττει καὶ μεταπλάττει παντοδαπὸς ἦν καὶ μετήλλαττε τὰς μορφάς · καὶ νῦν μὲν λέων τοῖς ὁρῶσιν ἐδείκνυτο , νῦν δὲ ὄφις , νῦν δὲ σῦς , καὶ πῦρ , καὶ δένδρον καὶ λίθος καὶ σίδηρος . Ἐγὼ δέ σοι εἰς μὲν θηριώδεις φύσεις οὐ μεταβήσομαι , οὐδὲ ἐκπλήξω τῇ τῶν φαντασμάτων καινότητι , ἀλλὰ τοὺς περὶ τὴν κιθάραν μιμήσομαι . Τί δὲ οὗτοι δρῶσιν ; Ἐπειδὰν αἴσθωνται τοὺς ἀκούοντας κορεννυμένους τοῦ μέλους , μεταβάλλουσι τὰς χορδὰς στρέφοντες αὐτὰς τοῖς καλάμοις καὶ μεταστρέφοντες καὶ ποικίλας ἁρμονίας μεταχειρίζοντες , ἵνα διὰ τῆς τοιαύτης μεταλλαγῆς τε καὶ μεταβάσεως , ἀκορέστους τῆς μουσικῆς ἡδονῆς τοὺς ἀκροατὰς ἔχωσιν .",
        "Label": "BAD."
    },
    {
        "Single Index": 43,
        "Text": "Οὕτως ἡμεῖς ἐκκέλευστοι πρὸς τὴν τοιαύτην γεγονότες δίκην καὶ εἰς ταὐτὸν συνεληλυθότες , εἴσοδον τοῖς μέρεσι πρὸς τὴν κρίσιν δεδώκαμεν . καὶ εἰσήχθησαν οὖν , ἔνθεν μὲν ὁ μοναχὸς Μιχαὴλ καὶ γεγονὼς βεστάρχης , ἐκεῖθεν δὲ καὶ ὁ ἀπὸ πατρικίων Ἐλπίδιος συνηγορούμενος τῷ σπαθαρίῳ κῦρ Ἰωάννῃ τῷ Κορδακᾷ . λόγου δὲ δοθέντος εἰπεῖν τῷ βεστάρχῃ ἐφ´ ᾧ διαλύοιτο τὴν μνηστείαν , ἐῴκει μὲν δυσπαθοῦντι ὅτι περ ἐν δικαστηρίῳ τὴν τῆς γλώττης περιβολὴν δημοσιεύειν ἠνάγκαστο · ἀπ´ ἀρχῆς δὲ λέγειν ἀρξάμενος ὧν εἰς τὸν Ἐλπίδιον καθ´ οὗς ἠδύνατο καιροὺς ἐνεδείξατο , περὶ ὧν δὴ καὶ φθάσας ὁ λόγος ἄνωθεν διηγήσατο , ἀ παρ´ αὐτοῦ εὐθὺς ἀντελάμβανεν , ἐπισυνεῖρε τῷ διηγήματι , τὸ κακόηθες τῆς ψυχῆς , τὸ πρὸς μάθησιν ἀπεχθές τε καὶ ἀνεπίστροφον , τὸ τῆς διαγωγῆς ἀπρεπές , τὸ μὴ ἐθέλειν ὑπείκειν αὐτῷ , τὸ μὴ κατὰ συγκλητικοὺς ζῆν , ἀλλ´ ἀσπάζεσθαι μίμοις καὶ φλυάροις ἀνδράσι συναναστρέφεσθαι , τὸ μήτε παρακλήσεσι μήτ´ ἐπιτιμήσεσι πρὸς τὸ δέον μεταρρυθμίζεσθαι , τὸ ἔντονον τῆς γνώμης καὶ ἄτεγκτον καὶ ἐφ´ οἷς ἂν λέγοι καὶ πράττοι ἀμεταμέλητον , τὸ ἀπεχθάνεσθαι τῇ μνηστῇ ὅσα καὶ τῷ ἀνθρώπῳ ὁ ἀντικείμενος δι´ ὃν καὶ πλούτου βαθέος καὶ τῶν τηλικούτων ἀξιωμάτων ἠξίωται . ταῦτ´ οὐκ ἔλεγε μόνον , ἀλλὰ καὶ μάρτυσιν ἀπεδείκνυε , καὶ οἱ μάρτυρες ἀπαραλόγιστοι καὶ αὐτόθεν τὸν πιστὸν ἔχοντες . ἦσαν γὰρ ὅ τε ὕπατος θεόδωρος καὶ ἐπὶ τῆς καταστάσεως ὁ Μυραλίδης , ὅ τε μυστογράφος Εὐφρόσυνος καὶ ὁ θεσμογράφος Γαβριὴλ οἱ Ξηρῖται , ὅ τε θεσμογράφος Μιχαὴλ καὶ τῶν βεστιοπρατῶν ὁ ἔξαρχος . ὁ μὲν γὰρ ὕπατος Θεόδωρος ὁ Μυραλίδης τὸ σκληρὸν τῆς γνώμης αὐτοῦ , καὶ πρὸς μὲν τὸν βεστάρχην ἀπεχθές , πρὸς δὲ τὴν μνηστὴν ἀπόστροφον ἐμαρτύρει . οἱδέ γε Ξηρῖται αὐτά τε καὶ τὸ μὴ ἐθέλειν κατὰ τὰ τοῦ βεστάρχου ἐντάλματα ζῇν , ἀλλ´ οἰκείαν αἱρεῖσθαι ζωὴν καὶ ἕτερον τρόπον ἀσπάζεσθαι ἢ ὃν ὁ βεστάρχης αἱροῖτο . ὁ δὲ θεσμογράφος Μιχαὴλ τὰς τῶν ἄλλων μαρτύρων φωνὰς συνειλοχώς , προσέτι καὶ ἀχαριστίαν αὐτῷ πρὸς τὸν βεστάρχην προσεμαρτύρησεν , ἀναισχυντίαν τε καὶ αὐθάδειαν , καὶ τὸ μὴ ἐθέλειν ποτὲ τῷ εὐεργετήσαντι ὑποτάσσεσθαι .",
        "Label": "BAD."
    },
    {
        "Single Index": 76,
        "Text": "Καὶ τέως ἐπὶ τοῦ τόπου προηγουμένως ( ὅτι ἐκ τούτου καὶ οἱ τῶν ἄλλων ἐναντίων ὁρισμοί ) , τὰ κατὰ πολὺ ἀλλήλων διεστῶτα · οὐ γὰρ εὕρηται πλείων καὶ μείζων διάστασις τοῦ ἄνω καὶ κάτω , τοῦ πυρὸς λέγω καὶ τῆς γῆς · τὸ γὰρ πῦρ ἄνω φύσει , κάτω παρὰ φύσιν , ἡ δὲ γῆ κάτω φύσει , ἄνω παρὰ φύσιν . Καὶ τοῦ αὐτοῦ καὶ ἑνὸς στοιχείου ἐναντία κίνησις ἡ κατὰ φύσιν τῆς παρὰ φύσιν κινήσεως , καὶ αἱ μοναὶ ὡσαύτως ἐναντίαι τοῦ αὐτοῦ καὶ ἑνὸς στοιχείου κατά γε τὸ κατὰ φύσιν καὶ τὸ παρὰ φύσιν , καὶ πάλιν αἱ μοναὶ ταῖς κινήσεσιν · ἡ γὰρ ἄνω μονὴ ἡ κατὰ φύσιν τοῦ πυρὸς τῇ ἄνωθεν κινήσει παρὰ φύσιν ἐναντία , ἡ κάτω μονὴ ἡ κατὰ φύσιν τῆς γῆς τῇ κάτωθεν κινήσει ταύτης παρὰ φύσιν ἐναντία . Ὃ γοῦν ἔχει τὸ πῦρ , τὴν μὲν μονὴν κατὰ φύσιν , τὴν δὲ κίνησιν παρὰ φύσιν , τοῦτο τῇ γῆ γίνεται , ἡ μὲν μονὴ παρὰ φύσιν , ἡ δ´ ἐκεῖθεν κίνησις κατὰ φύσιν . Ὥστε τοῦ αὐτοῦ στοιχείου κινήσει μονὴ ἐναντία , ἡ παρὰ φύσιν τῇ κατὰ φύσιν , καὶ ἀνάπαλιν · ἡ γὰρ κατὰ φύσιν ἢ κάτω ἐπὶ τῆς γῆς ἢ ἄνω ἐπὶ τοῦ πυρός . Καὶ αἱ μοναὶ ὁμοίως · ἢ γὰρ ἄνω ἐπὶ πυρὸς ἢ κάτω ἐπὶ γῆς , ἀνάπαλιν δὲ ἐπὶ τῶν παρὰ φύσιν . Ἀπορεῖ δὲ καὶ περὶ τῆς μὴ ἀεὶ ἠρεμίας · ἡ γὰρ ἀεὶ ἠρεμία ἀκινησία ἐστί . Περὶ γοῦν τῆς μὴ ἀεὶ ἠρεμίας ἀπορεῖ , εἰ ἔστιν αὐτῆς γένεσις , ἡ δὲ γένεσις τῆς ἠρεμίας τὸ ἵστασθαί ἐστιν , ὅ ἐστι τὸ ἠρεμίζεσθαι , καὶ μὴ τελέως ἠρεμεῖν . Τὸ γοῦν ἵστασθαι τοῦτο οὐ δυνατὸν βίαιον γίνεσθαι , ἐπεὶ κατ´ ὀλίγον εἰς ἠρεμίαν ἄγεται . Ἐπεὶ γοῦν προηγεῖται ἡ στάσις καὶ εἶθ´ οὕτως ἡ ἠρεμία , περὶ τῆς παρὰ φύσιν ἠρεμίας τῆς γῆς ἀπορεῖ , εἴ ἐστι ταύτης γένεσις καὶ εἴ ἐστι τῆς μονῆς ταύτης γένεσις · ἡ δὲ τῆς μονῆς ἠρεμία στάσις ἐστίν . Ὅτε ἄρα ἐφέρετο ἄνω βίᾳ ἡ γῆ , ἵστατο . Ἀλλὰ μὴν τοῦτο δοκεῖ ἀδύνατον . ( Ἀλλὰ τὸ μὲν ἱστάμενον ἀεὶ δοκεῖ . φέρεσθαι θᾶττον , . . . ) . Περὶ τῆς παρὰ φύσιν ἠρεμίας τῆς γῆς ἄνω ἀπορεῖ , εἴ ἐστι ταύτης δὴ τῆς ἠρεμίας τῆς παρὰ φύσιν γένεσις . Ἡ δὲ γένεσις τῆς ἠρεμίας ἡ στάσις ἐστί , στάσις δὲ ἡ ἠρέμησις καὶ ἡ κατ´ ὀλίγον ὁδὸς εἰς ἠρεμίαν τελείαν . Εἰ γοῦν ἔστι γένεσις ταύτης τῆς ἠρεμίας , ἔσται καὶ ἠρέμησις , ἤγουν στάσις .",
        "Label": "BAD."
    },
    {
        "Single Index": 82,
        "Text": "Ἐντεῦθεν φιλοσοφεῖ , πῶς ἔσται τι ἀκίνητον καὶ ἐκτὸς ἁπάσης μεταβολῆς καὶ ἁπλῶς καὶ κατὰ συμβεβηκός , κινητικὸν δὲ ἑτέρου , ὅπερ ἔστι τὸ θεῖον καὶ μόνως καὶ πρώτως καὶ ἀσυγκρίτως καὶ ἀμιγῶς ἐκ πάντων τῶν κινουμένων . Καὶ τοῦτό ἐστι τὸ ὁ μακάριος καὶ μόνος δυνάστης · δύναται γὰρ κατὰ πάντων ὡς ὑπερφέρον πάντων κατὰ τὸ μὴ ὑποκεῖσθαι κινήσει ᾑτινιοῦν . Ὑποθετέον τοίνυν , φησίν , ἐπί τινων ἐνδεχόμενον εἶναι , καὶ εἶναι ταῦτα δίχα γενέσεως καὶ μὴ εἶναι δίχα φθορᾶς . Ἔπειτα , ἀποβλέψας πρὸς τὰ ἀμερῆ , ὅτι ταῦτα καὶ εἰσὶν ἄνευ γενέσεως καὶ οὐκ εἰσὶν ἄνευ φθορᾶς , ὥσπερ ἡ ἀθρόα ἀνάβλεψις καὶ αἱ ἀντιλήψεις τῶν αἰσθήσεων καὶ ἡ ἀθρόα τοῦ τυροῦ πῆξις καὶ ἄλλα πολλά , ἐπήνεγκεν ὅτι καὶ ἀναγκαῖον τοῦτο ἐπί τινων καὶ οὐχ ἁπλῶς ὡς ὑπόθεσις κεῖται καὶ αἴτημα . Ἔστω καὶ ἄλλο ὑποθετικῶς κείμενον , καὶ τῶν ἀρχῶν ἐνίας τῶν ἀκινήτων μὲν κινητικῶν δέ , ὁτὲ μὲν εἶναι , ὁτὲ δὲ μὴ εἶναι , λέγων περὶ τῶν ἐν τοῖς ἀλόγοις ψυχῶν . Ὑποκείσθω γοῦν καὶ τοῦτο · οὐ δὴ γὰρ πάσας δυνατόν , φησί , ποτὲ μὲν εἶναι , ποτὲ δὲ μὴ εἶναι . Λοιπὸν ἐκεῖνα τὰ αὐτὰ ἑαυτὰ κινοῦντα καὶ ποτὲ μὲν ὄντα , ποτὲ δὲ μὴ ὄντα , ἔχοιεν ἂν αἴτιον τοῦ ποτὲ εἶναι καὶ ποτὲ μὴ εἶναι αὐτά · οὐδὲ γὰρ ἀναιτίως καὶ τὸ εἶναι αὐτῶν καὶ τὸ μὴ εἶναι συμβαίη , τὸ μὲν γὰρ αὐτοκίνητον ἀνάγκη μέγεθος ἔχειν , ἐπειδὴ κινεῖται , οὐδὲν δὲ ἀμερὲς κινεῖται , ὡς ἐδείξαμεν . Ὥστε ἀπὸ συλλόγου μέγεθος ἔχει τὸ αὐτοκίνητον , οὐδεμία δὲ ἀνάγκη ἐκ τῶν εἰρημένων ἔχειν καὶ τὸ κινοῦν μέγεθος . Τοῦ δὲ ἀεὶ γίνεσθαι καὶ φθείρεσθαι καὶ τοῦτο εἶναι συνεχὲς οὐδὲν αἴτιον τῶν ἀκινήτων μέν , μὴ ἀεὶ δὲ ὄντων · οὐδὲ γὰρ καλὸν τῶν αἰτιατῶν ἀεὶ τελουμένων τὰ αἴτια ἀπόλλυσθαι , οὐδ´ αὖ αἴτιον οὐδὲν τῶν ἀεὶ μὲν κινούντων αὐτά , τούτων δὲ ἐχόντων ἕτερα κινοῦντα . Οὐδ´ αὖ πάλιν αὐτὰ τὰ ἀεὶ καὶ συνεχῶς κινούμενα ἕξουσιν ἢ ἓν ἐξ ἑαυτῶν αἴτιον τοῦ εἶναι αὐτὰ τοιαῦτα ἢ τὰ πάντα . Τὸ μὲν οὕτως ἔχειν αὐτά , τὸ ποτὲ μὲν γίνεσθαι ποτὲ δὲ φθείρεσθαι ἀΐδιον καὶ ἐξ ἀνάγκης . Αὐτὰ δὲ τὰ πάντα εἰ ἦσαν αἴτια , ἦσαν ἂν καὶ ὡρισμένα καὶ ὑπομένοντα . Ἀλλὰ καὶ ἄπειρα εἰ καὶ οὐχ ἅμα πάντα . Δῆλον τοίνυν , εἰ καὶ μυριάκις τοιαῦται εἰσὶν ἀρχαὶ καὶ ἓν ἄλλου κινητικὸν ἀκίνητον ὄν , ὥσπερ αἱ ψυχαὶ τῶν ζῴων καὶ ἡ κυκλοφορία τοῦ παντὸς ἁπάντων τῶν γινομένων καὶ φθειρομένων . Ἀλλ´ οὐδὲν ἧττον ἐστὶν ὃ περιέχει πάντα . Καὶ τοῦτο ὁμοίως παρ´ ἕκαστον καὶ τοῦ εἶναι ταῦτα καὶ μὴ εἶναι . ( Καὶ τοῦτο μὲν τούτοις . .",
        "Label": "BAD."
    },
    {
        "Single Index": 36,
        "Text": "Ἀλλὰ διὰ τί , φασί , μὴ δι´ ἣν μετεκινήθησαν προαίρεσιν , διὰ ταύτην καὶ ἐπανέρχονται ; πῶς δὲ ἀπὸ μὲν τοῦ φωτὸς ἐν τῷ σκότῳ γεγένηνται , ἀπὸ δὲ τοῦ σκότους οὐκ ἐπανέρχονται πρὸς τὸ φῶς ; διότι ἔλαττον τὸ σκότος παρὰ τὸ φῶς πέφυκε καὶ παρὰ τὴν ἀρετὴν ἡ κακία . ἔλαττον δέ φημι κατὰ τὴν ἰδίαν οὐςίαν ἕκαστα κρίνων · οὐ γὰρ ὅση τῆς ἀρετῆς ἡ ὑπεροχὴ ἢ ἡ τοῦ καλοῦ τελειότης καὶ ἡ τοῦ φωτὸς αὐγή , τοσαύτη καὶ ἡ τοῦ σκότους στέρησις καὶ ἡ τοῦ καλοῦ ἔλλειψις καὶ ἡ τῆς κακίας ἀνυπαρξία . διὰ τοῦτο αἱ ἁπλαῖ φύσεις μετέχουσαι τοῦ ἀγαθοῦ οὐ πάντῃ καὶ ἀγαθύνονται , ὥστε μὴ ἔχειν καὶ ἑτεροκλινῆ κίνησιν · ἐν δὲ τῷ κακῷ γενόμεναι προσηρμόσθησάν τε ἐκείνῳ καὶ τὴν ἐπὶ τὸ ἀγαθὸν κίνησιν ἀφῃρέθησαν . διὰ τοῦτο ἀπὸ μὲν τοῦ ἀγαθοῦ ἔρρευσαν πρὸς τὸ κακόν , ἀπὸ δὲ τοῦ κακοῦ οὐ μετακινοῦνται πρὸς τὸ καλόν · ἀρετὴ γὰρ ταῖς τοιαύταις φύσεσι καὶ τὸ καλαῖς εἶναι τὸ μετέχειν τοῦ ἀγαθοῦ · ἑκοντὶ δὲ μύσασαι καὶ μηκέτι δυνάμεναι ἀντωπεῖν , οὐκ ἂν πρὸς αὐτὸ ἐπανέλθοιεν . Εἰ δὲ καὶ ἡμῖν τοῦτ´ ἔστιν ἀρετή , τὸ μετέχειν τῆς πρώτης ἀγαθότητος , ἀλλ´ οὐχὶ μύσαντες πρὸς τὸ φῶς ἐκείνης διατειχιζόμεθα , ἀλλ´ ἀναβλέπειν αὖθις δυνάμεθα . καὶ ἡμεῖς μὲν ἀπὸ τοῦ δυνάμει καλοῦ εἰς τὸ ἐνεργείᾳ προχωροῦμεν · κἂν ἀποπέσωμεν τοῦ κατ´ ἐνέργειαν ἀγαθοῦ , πάλιν εἰς τὴν δύναμιν ἀντιπεριαγόμεθα , ἀφ´ ἧς αὖθις ἡ ἐπάνοδος γίνεται · ἡ γὰρ δύναμις ὁδός ἐστι πρὸς ἐνέργειαν . ἄγγελος δέ , εἶδος ὢν τὸ καθαρώτατον καὶ αὐτοδύναμος ἐνέργεια , μᾶλλον δὲ ἐνέργεια ἄχραντος , οὐκ ἄν ποτε μετακινηθεὶς τοῦ ἀγαθοῦ πρὸς τὴν δύναμιν διολισθήσοι , ἀλλὰ πρὸς τὴν ἐναντίαν τῇ ἐνεργείᾳ ἕξιν μεταλλαγείη . καὶ ἡμεῖς μὲν οὐκ εὐθὺς ἀγαθοὶ γινόμεθα , οὔτε ἐν σπαργάνοις ὄντες οὔτε ἡβῶντες , ἀλλ´ ὅταν ὁ λόγος ἐν ἡμῖν πληρωθείη καὶ ἐπὶ τῆς φρονούσης ἡλικίας γενώμεθα . διὰ τοῦτο καὶ ἀπὸ τοῦ καλοῦ πίπτοντες κατὰ μικρὸν πρὸς τὴν τῆς κακίας ὕλην ἀνθυπαγόμεθα · ἄγγελος δὲ ὁμοῦ τε γεγένητο καὶ ἀγαθὸς ἦν , ὥστε δὴ καὶ τὸ κακὸν αὐτὸν γενέσθαι ἄμεσόν ἐστι , τοῦ τέλους τῇ ἀρχῇ συνημμένου . Τοιγαροῦν δόγμα τοῦτό ἐστι πολλάκις βασανισθὲν καὶ κριθὲν παρὰ τῆς ἡμετέρας αὐλῆς , ὡς οὐδενὶ τῶν δαιμόνων βούλησίς τις ἢ προαίρεσίς τις ἢ δύναμις ἐγκαταλέλειπται πρὸς τὴν τοῦ ἀγαθοῦ ἀποκατάστασιν .",
        "Label": "BAD."
    },
    {
        "Single Index": 227,
        "Text": "ἐνέργειά ἐστιν ἡ καθόλου προσβολὴ ἀπὸ τῆς ἕξεως , κίνησις δὲ ἀτελὴς ἐνέργεια καὶ ἡ ἀπὸ τοῦ πρώτου δυνάμει ἐπὶ τὴν ἕξιν ὁδός . διττὴ καὶ ἡ ἐνέργεια ὡς ἡ διάθεσις , καὶ διττὸν τὸ δυνάμει , τό τε καθ´ ἕξιν καὶ ἐπιτηδειότητα . Ἀλλοίωσίς ἐστιν ἐξ εἰδοπεποιημένου εἰς εἰδοπεποιημένον τοῦ αὐτοῦ ὑποκειμένου μένοντος . Ὅταν λέγωμεν γίνεσθαι τὰς αἰσθήσεις ὅπερ τὰ αἰσθητά , οὐχ οὕτω λέγομεν , ὅτι γίνεται ἡ ὅρασις λευκὴ ἢ μέλαινα , ἀλλ´ ὅτι ἀντιλαμβάνεται τοῦ αἰσθητοῦ , ὡς καὶ ὁ κηρὸς δυνάμει δακτύλιος διὰ τὴν σφραγῖδα . Τριχῶς λέγεται τὰ αἰσθητά · τὰ μὲν καθ´ αὑτά , τὰ δὲ κατὰ συμβεβηκός , τῶν καθ´ αὑτὰ τὰ μὲν κοινά , τὰ δὲ ἴδια ἑκάστης , ὡς ὄψει χρώματα , ἀκοῇ ψόφοι καὶ ταῖς λοιπαῖς ἴδια . κοινὰ δὲ αὐτῶν σχῆμα , κίνησις καὶ ὁ ἀριθμός · τὸν αὐτὸν γὰρ πέντε καὶ ἀκούομεν καὶ βλέπομεν καὶ ἁπτόμεθα . Ἀριστοτέλης ἐν τῇ Φυσικῇ λέγει μόνον ἀριθμεῖν τὸν νοῦν , ἐν δὲ τῷ Περὶ αἰσθήσεώς φησι καὶ τὴν αἴσθησιν . ὁ νοῦς τοῦ εἴδους ἐστὶν ἀντιληπτικός , ἡ δὲ αἴσθησις τοῦ τοσοῦδε . καὶ ἡ ὄψις καθ´ αὑτὸ τοῦ χρώματος ἀντιλαμβάνεται , κατὰ συμβεβηκὸς δὲ καὶ οὐσίας , ἤγουν Σωκράτους , Πλάτωνος . τὰ τῇ ὄψει αἰσθητὰ χρώματα , τῇ ἀκοῇ ψόφοι , τῇ γεύσει χυμοί , ἁφῇ δὲ καὶ ὀσφρήσει οὐκ εἰσὶν ὀνομασίαι · τὰ γὰρ ἁπτὰ ἢ ὀσφραντὰ τῆς σχέσεως αὐτῶν εἰσιν ὀνομασίαι . οὐδὲ ἡ ἀτμὴ κυρίως τῆς ὀσφρήσεως , ἐπεὶ ἡ ἐξ ὕδατος οὐκ ὀσφραντή . τὰ δὲ τῇ ἁφῇ ὑποκείμενα πάντῃ ἀνώνυμα . αἱ μὲν ἄλλαι αἰσθήσεις ἔχουσιν ἀπάτην εἰς τὰ οἰκεῖα ὑποκείμενα , ἡ δὲ ἁφὴ πλείους μὲν ἔχει διαφοράς , ἀλλ´ οὐκ ἀπατᾶται . ἰστέον ὡς ὑπὸ τῶν κατὰ φύσιν αἰσθητῶν καὶ οὐχ ὑπὸ τῶν κατὰ συμβεβηκὸς πάσχουσιν αἱ αἰσθήσεις . Εἰ ἡ αἴσθησις οὐκ αἰσθάνεταί τινων ὡς οὐσιῶν , πόθεν ὁ κύων γινώσκει τὸν δεσπότην καὶ ὁ ὄνος τὴν φάτνην ; οὐχ ᾗ οὐσίαν , ἀλλ´ ᾗ τοιάδε σχήματα φίλων . Διαφανές ἐστι φύσις τις ἐν πλείοσιν ὑπάρχουσα διαπορθμευτικὴ τῶν χρωμάτων , ἥτις φωτὸς μὲν ἀπόντος δυνάμει ἐστὶν διαφανής , ἐνεργείᾳ δὲ τούτου παρόντος . Πυγολαμπίδες , λεπίδες , ἐχίνων ὄστρακα καὶ τοιαῦθ´ ὅμοια ἐν φωτὶ οὐχ ὁρᾶται , ἀλλ´ ἐν σκότει , ὅτι οὐ χρῶμά ἐστι τὸ ἐν τούτοις πυρῶδες · ἴδιον δὲ χρώματος τὸ ἐν φωτὶ ὁρᾶσθαι . Τὸ φῶς τελειωτικόν ἐστι τοῦ δυνάμει διαφανοῦς .",
        "Label": "BAD."
    },
    {
        "Single Index": 44,
        "Text": "ἴσως γὰρ καὶ τοῦτο αἰνίττεται κατὰ τὸ προοίμιον τῶν Ἀφορισμῶν λέγων ὡς ’ ἐπειδὴ κατὰ τὴν πεῖραν ἰατρικὴ σχεδὸν ἀκατάληπτός ἐστιν — οὔτε γὰρ ὅτε βουλόμεθα τοῖς πάθεσι τῶν ἀνθρώπων ἐντυγχάνουσιν οἱ ἰατροί · τύχῃ γὰρ καὶ τῷ σπανίῳ τῆς γενέσεως δουλεύει ταῦτα — , ἔτι μὴν καὶ ἐπικίνδυνος τῷ ἐν σώματι , ῥευστῷ μὲν διὰ τὴν ὕλην καὶ ἀβεβαίῳ , κεκτημένῳ δὲ καὶ θείαν δύναμιν ψυχικήν , γυμνάζεσθαι τὴν ἰατρικὴν τέχνην καὶ οὐκ ἀψύχῳ καὶ ἀτίμῳ καθάπερ τὰς ἄλλας τέχνας · πρὸς δὲ τούτοις καὶ τὰ πάθη ὑπὸ πολλῶν αἰτίων γεννᾶσθαί τε καὶ αὐξάνεσθαι καὶ διὰ τοῦτο δυσχεραίνειν τὴν πεῖραν ἐν τῷ διακρίνειν τὸ ποιητικὸν αἴτιον · φέρε τῷ λόγῳ ψιλῷ χωρὶς ὑποκειμένης ὕλης ἀσωμάτως πᾶσαν περιλαβὼν ἐν ὀλίγῳ χρόνῳ διδάξω καὶ διὰ τοῦτο καὶ ἐπιστημονικὸν λόγον ποιήσω καὶ τὰς αἰτίας πάσας ὑποθήσομαι σὺν ταῖς διαγνώσεσι πρὸς τὸ σὲ λοιπὸν τῇ πείρᾳ γυμνάζειν τὸν λόγον , τότε δ´ ἄν σοι κατὰ τύχην περιπέσῃ τι πάθος , ἐφαρμόζων τὸν λόγον καὶ γυμνάζων καὶ ἀληθῆ τοῦτον εὑρίσκων . ‘ τὸ δὲ μέγιστον τοῦ ἀνδρὸς ὅτι οἱ παρ´ αὐτοῦ λεγόμενοι Ἀφορισμοὶ οὐχ ἁρμόζουσι μόνῃ ἰατρικῇ ἀλλὰ καὶ κοινῶς παντὶ τῷ βίῳ · νόμοι γάρ εἰσι καθολικοὶ θεσπίζοντες καὶ κανονίζοντες τὰ γινόμενα . ὅταν λέγῃ ’ ἐν τοῖσι γυμναστικοῖσιν ἐπ´ ἄκρον εὐεξίαι σφαλεραί ‘ καὶ ’ πᾶν τὸ πολὺ τῇ φύσει πολέμιον ‘ καὶ ’ ὕπνος ἀγρυπνίη μᾶλλον γιγνόμενα τοῦ μετρίου κακόν ‘ , καθολικὸν δίδωσιν ἡμῖν κανόνα καὶ νόμον ἐπὶ παντὸς πράγματος , ὡς πᾶν μέτρον ἄριστον , καὶ πάλιν ’ τὰ μὴ καθαρὰ σώματα ὅσα ἂν θρέψῃς μᾶλλον βλάψῃς ‘ , ὃ δύναται καὶ περὶ ψυχὴν μεταφέρεσθαι · οὕτω γὰρ ὁ θεῖος Πλάτων ἔφη · ’ τὰς μὴ καθαρὰς ψυχὰς ὅσῳ ἂν παιδεύσῃς μᾶλλον βλάψῃς ‘ · τῆς γὰρ ἀσωμάτου ψυχῆς ἀσώματος τροφὴ παίδευσις . καὶ ἐπὶ ἄλλων δὲ ἀφορισμῶν τὸ εἰρημένον κρίνων εὑρήσεις . ἔχουσι δὲ καὶ τὸ διωρισμένον καὶ τὸ συνεχές , ὃ καὶ αὐτὸ τελείας ἀρετῆς ἐστι σύμβολον · ὡς γὰρ ἐπὶ τῶν γραμμικῶν καὶ ἐπ´ αὐτῶν , εἰ οὕτως ἔτυχεν , ὁ πέμπτος τὸν τέταρτον σαφηνίζει καὶ ὁ τέταρτος τὸν τρίτον καὶ ὁ τρίτος τὸν δεύτερον καὶ ὁ ἐφεξῆς ὡσαύτως , καὶ προβαίνων σαφῶς τοῦτο ποιεῖται τὴν τάξιν φυλάττων τοῦ λόγου καὶ τὸ ἀκόλουθον τῆς αἰτίας ἐπὶ ἡλικιῶν ἢ ὡρῶν καὶ παθῶν καὶ τῶν παραπλησίων . Οἱ ἵπποι ὅταν ἐκφεύγωσιν οὐ κινοῦσι τὰς οὐράς , ἀλλ´ ὅταν γυμνάζωνται , ὅτι ἡ κίνησις τῆς οὐρᾶς διὰ πόνον ἢ διὰ κακίαν τῆς ψυχῆς . συμβαίνει δὲ τοῦτο τοῖς μαλακοῖς · οἱ γὰρ εὐγενεῖς εὐκινήτους καὶ ὀρθὰς ἔχουσιν αὐτάς .",
        "Label": "BAD."
    },
    {
        "Single Index": 340,
        "Text": "καὶ ὁ τροχὸς κατ´ εὐθὺ κινεῖται , ἀλλὰ τὸ σχῆμα ποιεῖ τὴν κύκλῳ . οὐκ εἶπεν Ἀριστοτέλης , ἣν ἂν κινῆται κίνησιν τὸ κινοῦν κατ´ εἶδος , οἷον εὐθεῖαν ἢ κυκλικήν , ταύτην κινηθήσεται καὶ τὸ κινούμενον , ἀλλὰ κατὰ τὸ γένος · εἰ κατὰ τόπον , καὶ τὸ κινούμενον κατὰ τόπον . τοῦτο μόνον ἐπὶ τῆς κατὰ τόπον κινήσεως , ἐν ταῖς ἄλλαις ψευδές · οὐ γὰρ ὁ μελαίνων μελαίνεται οὐδ´ ὁ αὔξων αὔξεται . Εἰ κατὰ μοχλείαν κινεῖ τὸ σῶμα ἡ ψυχή , δύναται καὶ ἐξελθοῦσα εἰσελθεῖν καὶ τάχ´ ἂν ἀναστήσονται καὶ οἱ νεκροί . ἀπορία · ὁ κίων κρατεῖ τὸν τοῖχον , καὶ ἐὰν ἀποσπασθῇ , οὐκέτι καὶ πάλιν κρατεῖν αὐτὸν δύναται . λύσις · ἐνταῦθα οὐ μόνον μοχλείας καὶ ὤσεως δεῖ , ἀλλὰ καὶ ἐπιτηδειότητος τοῦ ἀνεχομένου . διαλυθείσης δὲ ταύτης οὐκέτι ὁ κίων ὑποδὺς τοῦτον δύναται ἀνασχεῖν . Τὸ κατὰ συμβεβηκὸς κίνησιν ἔχον καὶ ἀφ´ ἑαυτοῦ κινηθήσεται καὶ ἀπ´ ἄλλου , ὡς τὸ πλοῖον καὶ παρὰ τοῦ ἱστίου καὶ ἀφ´ ἑαυτοῦ , τὸ δὲ καθ´ αὑτὸ οὐδέποτε ὑπὸ ἄλλου . ἡ ψυχὴ οὖν φαίνεται ὑπὸ τῶν αἰσθητῶν κινουμένη · λοιπὸν οὐκ αὐτοκίνητος . Ἀπορία · τὸ ζῷον καθ´ αὑτὸ κινεῖται κατὰ τόπον καὶ ὑπ´ ἄλλου κατὰ τόπον , καὶ ὁ λίθος καθ´ αὑτὸν κάτω καὶ παρ´ ἄλλου , καὶ οὐ τὴν αὐτὴν κίνησιν κινεῖται τὸ ζῷον καθ´ αὑτὸ καὶ παρ´ ἄλλου · καθ´ αὑτὸ γάρ ἐστι κίνησις τούτῳ ἡ καθ´ ὁρμὴν διὰ τῶν οἰκείων ὀργάνων , ἣν οὐδέποτε ὑπ´ ἄλλου κατὰ συμβεβηκὸς κινηθείη , ὡσαύτως καὶ τῷ λίθῳ . εἰ οὖν τὸ καθ´ αὑτὸ οὐ κινεῖται ὑπ´ ἄλλου , ἡ δὲ ψυχὴ ὑπ´ ἄλλου κινεῖται ( ἐκ γὰρ τῶν καθέκαστα εἰς τὸ καθόλου ἀνέρχεται , καὶ παρὰ τοῦ λυποῦντος κινεῖται εἰς ὀργήν ) , λοιπὸν οὐκ αὐτοκίνητός ἐστιν . λύσις · εἰ κινεῖται ὑπὸ τῶν αἰσθητῶν , οὕτως ὥσπερ , εἴ τις ὑπνοῦντα γεωμέτρην ἔξυπνον τις ἐποίησε , γρήγορσιν μὲν τούτῳ ἐποίησεν , οὐ μὴν δ´ ἐνέβαλε καὶ τὰ θεωρήματα τούτῳ . εἰ τὰ αἰσθητὰ κινοῦσι τὴν ψυχὴν εἰς γνῶσιν , πῶς οὐχὶ καὶ τὰ ἄλογα γινώσκει , δραστικωτέρας αὐτὰς ἔχοντες ; ἄλλως οἶδε τὰ αἰσθητὰ ἡ ψυχή , ἤγουν ὡς ἔχουσι φύσιν , καὶ ἄλλως αἴσθησις . ἡ γὰρ αἴσθησις πολλάκις τὸ ποδιαῖον εἰς πολὺ μέγεθος ὁρᾷ . ἔτι ἡ ψυχὴ τὴν ἕξιν ἀκριβῶς ἔχει , τὴν δὲ προχείρισιν λαμβάνει ἐκ τῶν αἰσθήσεων . ἡ ἄλογος χωρὶς τῶν αἰσθητῶν οὐδὲν γινώσκει · οὐ ταύτην λέγει Πλάτων αὐτοκίνητον . Ἡ πρώτη ἀντίθεσις ἐκ τοῦ ποιητικοῦ αἰτίου , ἡ δὲ δευτέρα ἐκ τοῦ τελικοῦ .",
        "Label": "BAD."
    },
    {
        "Single Index": 344,
        "Text": "Διττὸν ἐμάθομεν τὸ ἀναγκαῖον καὶ ἐν τοῖς Περὶ συλλογισμοῦ καὶ ἐν τοῖς Περὶ ζῴων μορίων ἐκδηλότερον · ἐν μὲν γὰρ ἐκείνοις λογικῶς , ὅτι ἀναγκαῖον τὸ συμπέρασμα τῶν προτάσεων ὑποτεθεισῶν ἀναγκαίων ( εἰ γὰρ ὑποτεθείη , ὅτι ἡ κίνησις παντὶ ζῴῳ , ἔστι δὲ ὁ ἄνθρωπος μέρος τοῦ ζῴου ἐστ´ ἂν ᾖ ἀληθὲς τὸ » ἡ κίνησις παντὶ ζῴῳ « , ὁ ἄνθρωπος ἐξ ἀνάγκης ἔχει τὴν κίνησιν ) , ἐν δὲ τοῖς Περὶ ζῴων μορίων φυσικῶς . Ἔστι γοῦν τοῦτο καὶ τοιοῦτον τὸ ὑποθετικὸν ἀναγκαῖον , ἔστι καὶ ἄλλο ἀναγκαῖον , τὸ ἁπλῶς καὶ ἀνυπόθετον , ὡς τὸ ἀναπνεῖν τὸν ἄνθρωπον . Ζητεῖ γοῦν ἐνταῦθα ὁ Φιλόσοφος τὸ ἐξ ἀνάγκης ποῖον ἀναγκαῖόν ἐστιν , ἤγουν τὸ ὑλικὸν ( τοῦτο γὰρ δηλοῖ ἐνταῦθα , τί τὸ ἀναγκαῖόν ἐστιν ) · καὶ γὰρ οἴονται , φησίν , οἱ ἀναιροῦντες τὸ οὗ ἕνεκα ἀπὸ τῶν φυσικῶν , ὅτι τὸ ἐξ ἀνάγκης ἔχει ἡ ὕλη καί , εἴ τι γίνεται , ἡ ἀνάγκη τῆς ὕλης τοῦτο ποιεῖ καὶ οὐχ ἕνεκά του γίνεται , ὡς ἐλέγομεν πρότερον περὶ τῶν ὀδόντων καὶ τῶν δακτύλων · καὶ γὰρ ὕλη τῶν μορίων τὰ στοιχεῖα καὶ αἱ τούτων ποιότητες , τὸ θερμὸν καὶ ψυχρόν , τὸ ὑγρόν , τὸ ξηρόν . Καὶ οἴονται τοῦτο , ὥσπερ ἂν εἰ καὶ τὸν τοῖχον οἰηθήσονται ἐξ ἀνάγκης γεγενῆσθαι διὰ τὴν ὕλην , ὅτι φύσιν ἔχουσιν οἱ λίθοι ὡς βαρεῖς τὴν κάτω χώραν ἔχειν , τὰ δὲ ξύλα ὡς κοῦφα τὴν ἐπιπόλαιον . Λέγω γοῦν κἀγώ , φησίν , ὅτι καὶ ταῦτα συντελεῖ , καθόσον καὶ ὕλη εἰσὶ καὶ χωρὶς τούτων οὐ γενήσεται τοῖχος . Τέως οὐ διὰ ταῦτα , ἀλλ´ ἕνεκα τοῦ κρύπτειν τὰ σκεύη , ὥσπερ καὶ ἐπὶ τοῦ πρίονος οὐ γέγονεν ὁ πρίων σιδηροῦς διὰ τὴν ὕλην , ἀλλ´ ἐπειδὴ τὸ ἔργον αὐτοῦ ἐστι τὸ τέμνειν τὰ ξύλα , ἔδει δὲ στεγανώτερον αὐτὸν εἶναι τῶν τεμνομένων , εἰ ἔμελλεν οὗτος τέμνειν ἐκεῖνα καὶ μὴ ἐκεῖνα τοῦτον , διὰ τοῦτο ἐξ ἀνάγκης ἐζήτησεν ὁ πρῶτος αὐτὸν ἐφευρὼν ἐκ σιδήρου τοῦτον ποιήσασθαι . Ὥστε ἐξ ὑποθέσεως καὶ οὐχ ἁπλῶς τὸ ἀναγκαῖον αὐτοῦ · ὑποτεθέντος γὰρ τοῦ λόγου αὐτοῦ καὶ τοῦ ἔργου , ὅτι τμητικός ἐστι ξύλων , ὃ καὶ τέλος ἐστὶν αὐτοῦ , ἐξ ἀνάγκης ἐστὶν ἡ ὕλη σιδηρά . Ὥστε ἐν τῇ ὕλῃ τὸ ὑποθετικὸν ἀναγκαῖον , τὸ δὲ οὗ ἕνεκα ἐν τῷ λόγῳ αὐτοῦ καὶ τῷ ὁρισμῷ . ( ἔστι δὲ τὸ ἀναγκαῖον . . . ) . Βούλεται δεῖξαι τὴν διαφοράν , ἣν ἔχουσι τὰ ἐν τοῖς μαθήμασι πρὸς τὰ τῇ φύσει γινόμενα κατ´ αὐτὸ τοῦτο τὸ ἀναγκαῖον · τρόπον γάρ τινα καὶ τὰ ἐν τοῖς μαθήμασι παραπλησίως ἔχει , φησί , τοῖς φυσικοῖς , καθὸ καὶ αὐτὰ ὑποθετικὸν ἀναγκαῖον ἔχουσι .",
        "Label": "BAD."
    },
    {
        "Single Index": 93,
        "Text": "Ἐποιεῖτο δὲ τὰς πρὸς τοὺς βαρβάρους στρατείας οὐχ ὥσπερ εἰώθασιν οἱ πλείους τῶν βασιλέων ποιεῖν , μεσοῦντος ἐξιόντες ἔαρος καὶ τελευτῶντος θέρους ἐπαναζευγνύντες , ἀλλ´ ὅρος αὐτῷ τῆς ἀναζεύξεως ἦν τὸ τοῦ σκοποῦ τέλος , ἐφ´ ᾧ καὶ τὴν κίνησιν ἐποιήσατο . Ἀπεκαρτέρει δὲ καὶ πρὸς ψῦχος ἀκμάζον καὶ πρὸς ἀκμὴν θέρους , καὶ διψῶν οὐκ εὐθὺς ταῖς πηγαῖς προσῄει , ἀλλ´ ἦν ὡς ἀληθῶς πρὸς πᾶσαν ἀνάγκην φύσεως στερρός τε καὶ ἀδαμάντινος . Τὰ δὲ τῶν στρατοπέδων εἰς τὸ ἀκριβὲς εἰδὼς , οὐ πλήθει φημὶ τάξεως , οὐδὲ λόχους συνηρμοσμένους , οὐδὲ δεσμοὺς τάξεως καὶ λύσεις εὐκαίρους , ἀλλὰ καὶ τὰ ἐς τὸν πρωτοστάτην καὶ τὰ ἐς τὸν ἡμιλοχίτην καὶ ὁπόσα ἐστὶν ἐς τὸν κατόπιν ἀνενεγκεῖν , εὐπετῶς τούτοις ἐν τοῖς πολέμοις ἐχρῆτο · ὅθεν οὐδ´ ἐπ´ ἄλλοις τὴν τάξιν τούτων ἐτίθετο , ἀλλ´ ἑκάστου καὶ τὴν φύσιν καὶ τὴν τεχνικὴν ἀγωνίαν εἰδὼς , καὶ πρὸς ὃ ἢ τῷ ἤθει ἢ τῇ παιδείᾳ συνήρμοστο , πρὸς τοῦτο συνῆγε καὶ συνεβίβαζε .",
        "Label": "BAD."
    },
    {
        "Single Index": 267,
        "Text": "Τὸ γοῦν μέγεθος ὑπετέθη τὸ ΑΒΓ , συγκείμενον ἐκ τριῶν ἀδιαιρέτων τοῦ Α , Β , Γ , καὶ ἡ κίνησις ἡ ΔΕΖ , ἐκ τριῶν ἀδιαιρέτων τοῦ Δ , Ε , Ζ , τὴν δ´ Α τὴν ἀμερῆ τοῦ μεγέθους ἐκινεῖτο τὸ φερόμενον Ω τὴν Δ ἀδιαίρετον κίνησιν . Ἔστι δὲ ἐν τῷ ἀδιαιρέτῳ τὸ κεκινῆσθαι , ὥστε εἰ μὲν ὕστερον διῆλθεν ἐν τῷ Α πρότερον κινούμενον τὸ Ω , διαιρετὴ ἂν ἡ κίνησις · ὅτε γὰρ διήρχετο , οὔτε ἠρέμει οὔτε διεληλύθει , ἤγουν ἀκαριαίως περατουμένης τῆς κινήσεως . Εἰ δὲ ἅμα διέρχεται , ὅπερ ἔστι τῆς κινήσεως , καὶ διελήλυθεν , ὅπερ ἔστι τοῦ ἀκαριαίου πέρατος , τὸ βαδίζον , ὅτε βαδίζει , βεβαδικὸς ἐκεῖ ἔσται . Εἰ δὲ τὴν ἀμερῆ τὴν Α οὐδὲν κινεῖται , οὐδὲ τὴν ἀμερῆ τὴν Β οὐδὲ τὴν ἀμερῆ τὴν Γ , ἀλλὰ κατὰ πάντα κεκίνηται , εἴη ἂν ἐξ ἀδιαιρέτων κινημάτων ἡ κίνησις ἡ ΔΕΖ , καὶ συμβαίνει μὴ κινούμενόν τι κεκινῆσθαι καὶ οὐ διεξιὸν διεληλυθέναι τὴν Α . Ὥστε ἔσται τι μηδέποτε βαδίζον βεβαδικός · βεβάδικε γὰρ τὴν ὅλην μὴ βαδίζον ταύτην . ( Εἰ οὖν ἀνάγκη ἠρεμεῖν ἢ κινεῖσθαι . . . ) . Ἐξ ὑποθετικοῦ τοῦ διὰ διαζευκτικοῦ συνδέσμου ποιεῖται τὴν ἐπιχείρησιν , ὁ δὲ τοιοῦτος συλλογισμὸς τίθεται ἐπὶ τῶν κατὰ παντὸς ἢ οὕτως ἢ οὕτως · ἢ γὰρ νοσεῖ ἢ ὑγιαίνει πᾶς ζῶν ἄνθρωπος . Ἐνταῦθα δὲ δόξει οὐκ ἐπὶ παντὸς τοῦτο εἶναι ἀληθές · οὐδὲ γὰρ πᾶν ἢ ἠρεμεῖ ἢ κινεῖται , ἀλλὰ τὰ ἀεὶ καὶ ὡσαύτως ἔχοντα οὔτε κινοῦνται οὔτε ἠρεμοῦσι . Καὶ δόξειε κατὰ τοῦτο ἀσθενὴς ἡ ἐπιχείρησις . Οὐκ ἔχει δὲ οὕτως , ἀλλ´ ἐπεὶ περὶ τῶν πεφυκότων κινεῖσθαι καὶ κινουμένων ποιεῖται τὸν λόγον , ἐπὶ παντὸς τοιούτου ἀνάγκη ἢ τὸ ἠρεμεῖν ἢ τὸ κινεῖσθαί ἐστι · γίνονται γὰρ καὶ τὰ τοιαῦτα πολλάκις καθολικά , ὡς ἐν τῇ Διαλεκτικῇ ἐμανθάνομεν , ὅτε τινὸς ἀφαιρεθέντος ὡς ἐμποδίζοντος τῇ καθολικῇ ἐπιχειρήσει , τὸ λοιπὸν καθόλου ἐγίνετο καὶ ὡς καθόλου τοῦτο μεταχειρίζεσθαι ἦν . Εἰ γοῦν πᾶν ἢ ἠρεμεῖ ἢ κινεῖται , εἰ μὴ κινεῖται τὸ Ω καθ´ ἕκαστον τῶν ἀμερῶν , ἠρεμεῖ ἄρα . Ὥστε ἔσται τι ἠρεμοῦν ἅμα καὶ κατὰ τὸν αὐτὸν χρόνον καὶ κινούμενον · τὸ γὰρ ἅπαν μέγεθος ἐκινεῖτο καὶ ἠρέμει κατὰ ὁτιοῦν μέρος αὐτοῦ . Καὶ εἰ μέν εἰσι τὰ ὑποτεθέντα ἀδιαίρετα τῆς κινήσεως , τὰ Δ Ε Ζ κινήσεις , κινήσεως παρούσης ἐνδέχοιτο ἂν μὴ κινεῖσθαι ( Καὶ ἔστι τοῦτο παρὰ τὸ ὑποτεθὲν λῆμμα πρότερον ) , εἰ δὲ οὐ κινήσεις , ἀλλ´ ἀδιαίρετα ἢ πᾶσα κίνησις οὐκ ἐκ κινήσεων ἔσται ἀλλ´ ἐξ ἀδιαιρέτων κινημάτων .",
        "Label": "BAD."
    },
    {
        "Single Index": 164,
        "Text": "Ἀλλὰ ῥητέον , ὅτι πρὸς τὰ ὑποκείμενα ἀπέβλεψε , καθ´ ὃ καὶ μᾶλλον τὸ μανὸν καὶ τὸ πυκνὸν αἰσθητικώτερα , τὸ δὲ μέγα καὶ τὸ μικρὸν ὁ λόγος διορίζει ἐπὶ τῆς ὕλης ( μέγα γὰρ ὡς δυνατὸν πάντα δέχεσθαι , μικρὸν ὡς οὐδὲν ἐκείνων ὄν ) · οὐδὲ γὰρ αἰσθήσει ταῦτα ληπτά , ἀλλά λόγῳ διοριστά . Συμπεραινόμενος δ´ ἐντεῦθέν φησιν , ὅτι φανερὸν ὡς δεῖ ἐναντίας εἶναι τὰ ἀρχάς . Ἐχόμενον δὲ εἴη λέγειν περὶ τοῦ ἀριθμοῦ αὐτῶν . Ὅτι μὲν οὐχ ἓν τὸ ἐναντίον δῆλον , πότερον δὲ δύο ἢ τρία ἢ πλείω εἰσὶ ζητητέον · οὐδὲ γὰρ ἄπειρα θετέον αὐτά , τῶν γὰρ ἀπείρων ἐπιστήμη οὐκ ἔστιν , ἄρα οὐδὲ αὐτῶν δὴ τῶν ἐναντίων , ἀρχῶν ὄντων ἀπείρων , ἐπιστήμη ἂν εἴη . Οὗτος δὲ ἄλλως ποιεῖται τὴν ἐπιφορὰν τοῦ λόγου , ὅτι ἐὰν ἄπειρα εἶεν τὰ ἐν τῷ ἑνὶ ἐναντίᾳ , μὴ μόνον αὐτὰ οὐκ ἐπιστητὰ ἀλλ´ οὐδὲ αὐτὸ τὸ ὑποκείμενον ἓν ἐπιστητὸν ἐσεῖται . Διατί ; Ὅτι ἀρκεῖ τούτῳ καὶ μία ἐναντίωσις · ἐν παντὶ γὰρ γένει ( γένη δὲ τὰς κατηγορίας φησίν ) ἀρκεῖ μία ἐναντίωσις , ἓν δὲ γένος καὶ τὸ ζητούμενον ἕν , ἡ οὐσία · περὶ γὰρ τῶν ὄντων ζητοῦμεν , ἐκ τίνων εἰσίν . Ὥστε ποσοῦ μὲν ἐναντίωσις τὸ ἴσον καὶ τὸ ἄνισον , ποιοῦ τὸ ὅμοιον καὶ τὸ ἀνόμοιον , τῶν πρός τι τὸ μέγα καὶ τὸ μικρόν . Ὥστε καὶ οὐσίας τὸ εἶδος καὶ ἡ στέρησις , περὶ ὧν προϊὼν ἐρεῖ , ὧν ἕνεκα καὶ πᾶσαν πραγματείαν ποιεῖται εἰς τὸ δέξασθαι , ὅτι τὰ ἐναντία ἀρχὰς εἶναι τῶν εἰκότων ἐστί . Καὶ ἄλλως ὅτι βέλτιον ἐκ πεπερασμένων εἶναι τὰ πάντα , καθὼς Ἐμπεδοκλῆς φησιν , ἢ ἐξ ἀπείρων , καθὼς Ἀναξαγόρας · ὅσα γὰρ ἀποδίδωσι διὰ τῶν ἀπείρων οὗτος , Ἐμπεδοκλῆς διὰ τῶν πεπερασμένων ποιεῖται . Ἔτι καὶ εἰ πλεῖστά εἰσιν ἐναντία , ἀλλ´ οὖν εἰσιν ἄλλα ἄλλων πρότερα , οἷον ὡς ἐπί παραδείγματος τὸ γλυκὺ καὶ τὸ πικρὸν τοῦ λευκοῦ καὶ τοῦ μέλανος · ἢ ἀνάπαλιν · διὰ γὰρ τὸ τὸ μέλι λευκὸν εἶναι πλεονάζει καὶ κατὰ γλυκύτητα , διὰ δὲ τὸ εἶναι μέλαν ἔχει πικρότητα τυχόν , ἢ ἀνάπαλιν διὰ τὸ γλυκὺ λευκόν ἐστι , διὰ τὸ πικρὸν μέλαν . ( ἐπεὶ δὲ πεπερασμέναι . . . ) . Καταστήσας τὰ ἐναντία ἐξ ἀνάγκης εἶναι ἀρχάς , καὶ οὐχ ἁπλῶς τὰ ἐναντία , ἀλλὰ τὰ πρότερα ( ἄλλα γὰρ ἄλλων πρότερα ) , διότι οὔτε ἐξ ἄλλων ταῦτα οὔτε ἐξ ἀλλήλων , ὡς ὑποκειμένων τινῶν , καὶ τὴν τῶν προτέρων δόξαν κατὰ τοῦτο ἀποδεξάμενος ( τῶν μὲν μικρὸν καὶ μέγα εἰπόντων , τῶν δὲ μανότητα καὶ πυκνότητα , τῶν δὲ νεῖκος καὶ φιλίαν καὶ ἄλλων ἄλλα ) , νῦν καὶ τρίτον ἐξ ἀνάγκης ζητούμενον κατανοεῖ .",
        "Label": "BAD."
    },
    {
        "Single Index": 169,
        "Text": "Θηρίον καὶ οὗτος ὁ Λέων , θηρίον ἄντικρυς τὴν ψυχήν , κατ´ οὐδὲν ἐλάττων τοῦ πάππου τήν τε ἀσέβειαν καὶ τὴν κακοήθειαν . Ἀλλὰ τὰ πρῶτα μὲν εὐσεβεῖν ὑπεκρίνετο καὶ τὴν περὶ τὸ θεῖον δόξαν μεταποιεῖν ἐπὶ τὸ ἀκριβέστερον , εἶτα τὸ προσωπεῖον ἀφελόμενος τὸν ὑποκείμενον ἐγύμνωσε δράκοντα καὶ γυμνῇ κεφαλῇ κατὰ τῶν ἐκκλησιῶν χωρεῖ . Καὶ μήτηρ αὐτοῦ μὲν ἡ Χαζάρα — ἐθνικὸν δὲ τὸ ὄνομα — , γυνὴ δὲ ἡ εὐσεβεστάτη Εἰρήνη , ἐξ ἧς Κωνσταντῖνον γεννᾷ τὸν μετ´ αὐτὸν βασιλεύσαντα . Ἐξελᾷ μέντοιγε ταύτην τῶν ἀνακτόρων ὡς μὴ ἑπομένην , ἀλλὰ καὶ σφοδρῶς ἀντικειμένην οἷς οὗτος ἐθρήσκευε . Περὶ δὲ τὰς πολυτιμήτους τῶν λίθων ἐπτοημένος τὴν χρυσῆν ταινίαν , ἣν ἀφιέρωσε Μαυρίκιος τῷ θεῷ , λαβὼν ἀνεδήσατο . Καὶ πυρετὸν εὐθὺς σφοδρὸν τῆς ἱεροσυλίας ἀντιλαμβάνει , ᾧ φλεγόμενος ἐτελεύτησε ἔτη πέντε τὴν βασίλειον ἀρχὴν κατασχών . Κωνσταντῖνος καὶ ἡ μήτηρ Εἰρήνη . Δέον πρὸς ἀλλήλους εἰρηνεύειν Εἰρήνην καὶ τὸν υἱὸν Κωνσταντῖνον τὴν πρώτην εἰρήνην ποιησαμένους καὶ σύνοδον ἐν Κωνσταντινουπόλει ἁθροίσαντας περὶ τῆς τῶν θείων εἰκόνων τιμῆς τε καὶ προσκυνήσεως , οἱ δὲ κατ´ ἀλλήλων ἐτράποντο καὶ ἀνὰ μέρος ὤθουν καὶ ἀντωθοῦντο , καὶ νῦν μὲν ἡ Εἰρήνη τὴν μοναρχίαν ἐλάμβανε , νῦν δὲ μόνος ὁ Κωνσταντῖνος τοῖς ἀνακτόροις ἀντικαθίστατο καὶ αὖθις ἡ μήτηρ καὶ πάλιν ὁ παῖς , ἕως οὐκ εἰς καλὸν αὐτοῖς τὸ ἀμφίβολον τῆς γνώμης ἀπετελεύτησεν . Ὁ μὲν γὰρ παῖς Κωνσταντῖνος τῆς μητρὸς ἐγκελευσαμένης ἀποτυφλοῦται τὰ ὄμματα , ὁπηνίκα καὶ σκότος κατὰ πάσης ἐγένετο γῆς . Ἡ δὲ μήτηρ μετ´ οὐ πολὺν χρόνον εἰς αὐτὴν τὴν βασιλείαν ἐπιβουλεύεται καὶ ὁ ἀπὸ γενικῶν Νικηφόρος ἐγκρατὴς τῆς ἀρχῆς γίνεται . Ἐβασίλευσε δὲ Εἰρήνη σὺν τῷ υἱῷ Κωνσταντίνῳ ἔτη δέκα , τἆλλα μὲν εὐσεβής , τῷ δὲ πρὸς τὸν υἱὸν φθόνῳ , ὡς ἔγωγε κρίνω , οὐκ ἀγαθή . Νικηφόρος ἀνδράδελφος Εἰρήνης τῆς βασιλίσσης . Οὗτος ὁ Νικηφόρος οὐκ ἀπὸ τροπαίων βαρβαρικῶν , ἀλλ´ ἀπὸ τροπαίων θεοστυγῶν κατὰ πασῶν τῶν ἀρετῶν ἔσχε τὸ ὄνομα . Οὐ γὰρ οἶδα , εἴ τις ἄλλος τῶν βασιλέων ἐπίκλοπος ἐγεγόνει καὶ δολερώτατος . Τὴν βασιλίδα Εἰρήνην μυρία διαψευσάμενος , εἶτα δὴ εἰς τὴν τῆς Πριγκίπου νῆσον ὑπερορίσας καὶ πάντα μὲν διαλυμηνάμενος πράγματα , πᾶσαν δὲ κακίαν καὶ θηριωδίαν κατὰ πάντων ἐπιδειξάμενος , ἐς τοσοῦτον γοῦν αὐτῷ ἡ κακία ἐκεκορύφωτο , ὡς αὐτὸν ἐκεῖνον ὁμολογεῖν ὑπὸ δαίμονός τινος πρὸς πᾶσαν ἐλαύνεσθαι κακοήθειαν .",
        "Label": "BAD."
    },
    {
        "Single Index": 395,
        "Text": "Πεντηκοντόρῳ γοῦν ἐγὼ ταύτην ἀπείκασα , εἴ τις εἰς κοίλην τὴν ναῦν κατιέναι δυνήσεται . Καὶ ὅ γε παντάπασι τὸν ἐνδιαιτώμενον ταύτῃ λυπεῖ , ὅτι θάλασσα τοσοῦτον ἀπέχουσα , ὅσον τὴν δεξιὰν ἐντείνας ψαῦσαι τοῦ ὕδατος ( ἵν´ ὑπερβολῇ χρήσωμαι ) , ὡς ἐν Ὑπερβορέοις οἰκῶν , οὐκ ἔχει ταύτην ἰδεῖν . Ἀλλ´ ὁ περὶ τὸν Τάνταλον μῦθος , τοῦτο δὴ τὸ χωρίον ἐστὶν ἀκριβῶς · τοῦτο γάρ , πάσης περικυκλούσης αὐτὸ ἡδονῆς , ἀπέχει ξυμπάσης τῇ ἀποτομῇ τῶν ὀρῶν . Τῷ κριτῇ τοῦ Αἰγαίου Νικολάῳ τῷ Σκληρῷ . Ὅπερ ἐπελαβόμην ἐνταῦθα διὰ γλώσσης εἰπεῖν σοι , τοῦτο διὰ γραφῆς ἀξιῶ . Ὁ εὐλαβέστατος μοναχὸς οὗτος καὶ καθηγούμενος τετίμηταί μοι διὰ τὴν ἐπιλάμπουσαν αὐτῷ ἀρετήν , δι´ ἣν καὶ συνήθειαν ἔσχηκα πυκνότερόν τε ἀπιέναι εἰς τὴν μονήν , καὶ τοῖς ἐκεῖσε μοναχοῖς παραβάλλειν . Ἐγὼ μὲν οὖν λόγοις πνευματικοῖς παρ´ αὐτῶν βελτιοῦμαι τὰ εἰς ψυχήν · τοῖς δὲ τὸ μοναστήριον ταῖς παρ´ ἐμοῦ προστασίαις ἐν οἷς ἂν καὶ δύνωμαι εἰς τὸ κρεῖττον καθίσταται . Δύναμαι δὲ τοῖς φίλοις ὑμῖν πράττουσι τὰ πολιτικὰ πράγματα καὶ τὸ ὠφελεῖν ἐντεῦθεν ἔχουσιν , ὥσπερ δὴ νῦν καί σοι μερὶς παρὰ τοῦ βασιλέως ἀποδέδοται τοῦ δύνασθαι αὐτοὺς εὖ ποιήσειν · ὁ γὰρ Αἰγαῖος ὀλίγα τινὰ τῶν κτημάτων αὐτῶν ἐκληρώσατο , ἃ κινδυνεύει ταῖς πολλαῖς ἐπηρείαις ἀπολωλέναι εἰ μὴ σὺ τὸν δυνατὸν τρόπον ἀντιποιήσαιο τούτων καὶ ἐπικουρίαν τὴν ἀποχρῶσαν δούς , τὴν σύστασιν αὐτοῖς περιποιήσαιο . Πρῶτον οὖν τὸν θεμέλιον κατάθου ἡμῖν τῆς πρὸς ἡμᾶς σου χρηστῆς διαθέσεως , καὶ γενοῦ τοῖς μοναχοῖς δι´ ἐμοῦ μεσίτης καὶ σωτὴρ καὶ λιμήν . Οἱ μὲν γὰρ πρός με συνδεδραμήκασιν , ἐγὼ δὲ τούτους μεταβιβάζω πρὸς σέ . Μὴ οὖν ψευσθείην , μήτε τῆς πρὸς ἐκείνους ὑποσχέσεως , μήτε τῆς πρὸς σὲ φιλίας καὶ πεποιθήσεως . Τῷ αὐτῷ Τῷ κριτῇ τοῦ Αἰγαίου Νικολάῳ τῷ Σκληρῷ . Σὺ μὲν οὐ δέῃ δευτέρων περὶ τῶν αὐτῶν ἀξιώσεων . Ἀλλ´ ὁ τῆς τοῦ Ναρσοῦ καθηγούμενος , κἂν πολλάκις περὶ αὐτοῦ δεηθησόμεθά σου , θαυμασίως ἥδεται · οἴεται γάρ σε ἴσως μὴ ὀξέως ἀκούειν ἡμῶν , καὶ διὰ τοῦτο δεῖσθαι πολλῶν καὶ μειζόνων φωνῶν · ἢ καὶ τὸ δίς που καὶ τρὶς περὶ τοῦ αὐτοῦ αἰτεῖσθαι ἐπιμελεστέρας τίθεται προνοίας , καὶ φροντίδος ἀκριβεστέρας . Οὗτος μὲν οὖν ὅπως ἂν ἔχοι , ἐχέτω . Σὺ δέ μοι κατὰ τὰς προτέρας ὑποσχέσεις καὶ ἀξιώσεις , πρῶτον μὲν εὐμενέστερον ἴδε τὸν καθηγούμενον , καὶ οἰκειότερον πρόσφθεγξαι · ἔπειτα , τὴν δυνατὴν δίδου βοήθειαν , τὰ μὲν αὐτόθεν ἐπιμελόμενος τῶν τῆς μονῆς κτήσεων , τὰ δὲ καὶ ἐπαγγελλόμενος .",
        "Label": "BAD."
    },
    {
        "Single Index": 202,
        "Text": "ἔχω τι πλέον εἰπεῖν τῶν θαυμασίων ἐκείνων · ἐν τύποις ἐκεῖ καὶ εἰκονίσμασιν ὁ σταυρός , ὄφις χαλκοῦς ἐπ´ ἰθυτενοῦς στηλιτευόμενος ἐπιδόχμια , καὶ ξῦλον γλυκαῖνον ὕδωρ πικρόν , καὶ αὖθις ἕτερον σίδηρον ἐξ ὕδατος ἀνιμώμενον , ἐνταῦθα δὲ δακτύλῳ θεοῦ γεγραμμένον ἐν οὐρανῷ ὥς που πάλαι τῷ σοι ὁμωνύμῳ καὶ βασιλεῖ , ᾧ σε καὶ παραβάλλω , καὶ φειδοῖ τοῦ ἀνδρὸς οὐχ ὑπερτίθεμαι , ἀλλὰ τὸ ἶσόν σοι δίδωμι , τιμῶν κἀνταῦθα τὸν αὐτοκράτορα · ἀμφοτέρων γὰρ τὴν αὐτὴν δύναμιν ὑπεσήμηνεν ὁ βασιλεύσας θεὸς καὶ ταῖς αὐταῖς παραδοξοποιΐαις ἐλάμπρυνε . Καὶ ταῦτα μὲν τὰ σὰ οὕτως , ὦ βασιλεῦ , πᾶσαν τέχνην καὶ μεγαλοφυΐαν ῥητόρων ὑπερεκπίπτοντα . τὰ δ´ ἡμέτερα οἷα ; ἀπερρίμμεθα , καταπεφρονήμεθα , μὴ κακίσῃς εἰ καὶ τοῦτο φήσω , οἱ τῆς γνώσεως τρόφιμοι , οἱ τῆς σοφίας ἐθάδες , οἱ τῶν μουσῶν θιασῶται . ὁ μέν τις βέλει τὸν ἐχθρὸν ἔπαισεν , ἢ μόνον τὸ δόρυ ἐπετείνατο καὶ τὰς πρώτας ἔχει τιμάς · ἄλλος τὸ εὔγνωμον μέχρι σχήματος ἐνεδείξατο , καὶ τὸ τοῦ πλούτου ῥεῦμα τούτῳ ἔρρευσεν ἄφθονον . ἡμεῖς δὲ λόγοις κηρύττομεν , εὐφημίαις βάλλομεν , οἷς ἔχομεν θεραπεύομεν , καὶ μόγις που ῥανίδα ἐλέους δεχόμεθα . ἀλλὰ πάλιν τὸν αὐτὸν λόγον ἐρῶ , μὴ κάκιζε τὴν παρρησίαν , ὦ βασιλεῦ , τόκος ἐστὶν ὀδυνωμένης ψυχῆς . πόθεν Ῥωμῦλοι κηρύττονται , πόθεν Βροῦτοι καὶ Αἴλιοι , Ἀντίοχοι τε καὶ Σέλευκοι καὶ Ἀλέξανδροι ; οὐκ ἐκ λόγων , οὐκ ἐκ συγγραμμάτων ; οἱ δὲ συγγράφοντες πόθεν εἰς συγγραφὰς ἐκινήθησαν ; οὐκ ἐξ ὧν εὖ ἔπασχον ; οὐχὶ Διόνυσος Ἑλίκῳ τῷ Κυζικηνῷ ἡλίου προειπόντι ἔκλειψιν ἀργυρίου τάλαντον ἐδωρήσατο ; ὁ δ´ αὐτὸς καὶ Πλάτωνι μικροῦ δεῖν ὡς θεῷ προσεῖχε , τοῖς τῆς φιλοσοφίας τοῦτον ἠθικοῖς προβιβάζοντι ; πόσους ἄν μοι δοκῇς , εἴπερ βούλει , ἀπογεννήσειν Πλάτωνας νῦν , πόσους Ὁμήρους ; εἰ δὲ μὴ τοιούτους διὰ τὸ τοὺς ἄνδρας πάντων ὑπεξῃρῆσθαι , ἀλλὰ πόσους Μητροδώρους , πόσους Φοιβαμώνας ; καὶ οὐ τοῦτο λέγω , βασιλεῦ , παντὶ συγγράφοντι τὰς τοῦ ἐλέους ὑπανοίγειν πηγάς , ἵνα μὴ τῆς αὐτῆς ᾖ τιμῆς ὁ χείρων τῷ κρείττονι , ἀλλὰ δοκιμαζέσθωσαν τὰ συγγράματα ὑπὸ πολλαῖς ἀκοαῖς , καὶ ὅτῳ ἂν δοθῇ τὸ ἐξαίρετον ἐκείνῳ οἱ τῆς σῆς βασιλείας θησαυροὶ ἀνοιγέσθωσαν . Ἔχεις , ὦ βασιλεῦ , κριτὰς λόγων . πολλούς , μούσας αὐτόχρημα , οὗτοι κρινέτωσαν τὰ ἡμέτερα , οἱ δ´ ἄλλοι τὸν ἄρνα καθ´ ἁρμὸν διαιρείτωσαν . αἰσχύνομαι γὰρ οὐ κανόνι κανονιζόμενος .",
        "Label": "BAD."
    },
    {
        "Single Index": 180,
        "Text": "πάντα μὲν γὰρ δογματικῆς ἀκριβείας ἐχόμενα , οἱ δὲ πλεῖστοι ὀλίγα ἂν ἀπὸ τούτων ὀνίναιντο διὰ τὸ τῶν θεωρημάτων ἀδιεξίτητον πέλαγος . Ταύτην δή μοι δοκεῖ τὴν ἀπερικάλυπτον ἀλήθειαν καὶ ὁ ἐπὶ τοῖς κατοιχομένοις ὕμνος ἔχει , οὗ εἴτε ὁ ἐκ Δαμασκοῦ Ἰωάννης πατήρ ἐστιν εἴθ´ ἕτερος , ἀγνοῶ . πολλὴν δὲ τὴν ἀμφιβολίαν δίδωσιν ἐκεῖνο τὸ μέρος , ἔνθα φησὶ τὸ κείμενον ἐν τοῖς μνήμασιν ἀμορφότατον σῶμα ὡραῖον εἶναι καὶ κατ´ εἰκόνα δεδημιουργῆσθαι τοῦ πλάσαντος . πῶς γὰρ ὡραῖον τὸ ἤδη διερρυηκός , πῶς δὲ εἰκὼν τοῦτο τοῦ ἀσωμάτου θεοῦ ; ἡ γὰρ εἰκὼν ὁμοιότητα ἔχει πρὸς τὸ παράδειγμα , τὸ δὲ ἡμέτερον σῶμα , καὶ μάλιστα γενόμενον ἄψυχον , οὐδεμίαν σῴζει πρὸς τὸ ἀρχέτυπον τὴν ἔμφασιν . ἄνευ δὲ τῶν λογικῶν τούτων μεθόδων καὶ τῷ νομοθέτῃ προδήλως ἀντιτάττεται ὁ τοῦ ὕμνου γεννήτωρ , εἴ γε οὗτος μὲν τὸ σῶμα , ἐκεῖνος δὲ τὴν ψυχὴν λέγει κατ´ εἰκόνα γεγενῆσθαι τοῦ πλάσαντος . Ἔδει μὲν οὖν σιγῆσαι τὸν τὴν ᾠδὴν ἐργασάμενον καὶ μηδέν τι δογματικώτερον ἐπὶ τοῖς γοεροῖς φθέγξασθαι μέλεσιν . οἱ γὰρ ῥυθμοὶ καὶ αἱ μονῳδίαι καὶ τὰ ἐλεγεῖα τῶν θρήνων οὐ δογματικαῖς ἐννοίαις ἢ λέξεσιν ἀσαφέσιν , ἀλλὰ λελυμέναις ἁρμονίαις καὶ μαλακοῖς φθόγγοις καὶ ἐπικεκλασμένοις ἁρμόζονται . ἐπεὶ δὲ ὁ τὸν λόγον τοῦτον ξυνθεὶς οὐκ ἐπέθηκεν ἡνία τῇ γλώττῃ , ἀλλὰ φαύλως τὸ καλὸν ἀπεφθέγξατο , ἡμᾶς χρὴ τοὺς ἐκδεξαμένους τὸν λόγον τὸ κεκρυμμένον ἐκκαλύψαι τοῦ θεωρήματος . Ἐν γοῦν τῷ κόσμῳ τὰ μὲν ἑστᾶσιν ὡς παραδείγματα , τὰ δὲ πρώτως πρὸς ἐκεῖνα ἀπεικονίζονται , τὰ δὲ κατὰ δευτέρους καὶ τρίτους λόγους τὴν πρὸς τὸ πρωτότυπον σῴζουσιν ὁμοιότητα , εἴδωλα εἰδώλων καλούμενα . καὶ ὁ λόγος σαφὴς ἐπὶ τῶν παραδειγμάτων γενήσεται . καὶ πρῶτόν γε τῶν ἀνθρωπικῶν ἀνεμάξατο ὁ ζωγράφος ἀπὸ τῆς πρωτοτύπου σανίδος ἐν τῷ παρ´ ἐκείνου γενομένῳ ἀπεικονίσματι · τοῦτο εἰκὼν πρώτη τῆς πρώτης ἰδέας καὶ εἴδωλον ἄμεσον . ἕτερος αὖθις τὴν εἰκόνα ἀπεμιμήσατο · δεύτερον τοῦτο τοῦ πρωτοτύπου ὁμοίωμα . καὶ τὸ μὲν εἰκὼν κατὰ τὸ πρωτότυπον , τὸ δὲ ὁμοίωμα κατὰ τὴν εἰκόνα . καὶ νοῦς ἀρχέτυπον ἐφέστηκε τῷ παντί , ψυχὴ δὲ ἐκτύπωμα νοῦ , φαντασία δὲ ψυχῆς ὁμοίωμα , καὶ ταύτης ἡ μνημονικὴ δύναμις , ὥσπερ τῆσδε ἡ ἀναμνηστική . ἡ μὲν οὖν ψυχὴ κατὰ τὸν νοῦν , ἡ δὲ φαντασία κατὰ τὴν ψυχήν , αἱ δὲ λοιπαὶ ὑποβεβηκυῖαι δυνάμεις κατὰ τὴν προσεχῆ , καὶ προχωροῦσιν ἄχρις αὐξήσεως καὶ γεννήσεως . οὐδὲν γὰρ ἥμαρτεν ὁ εἰρηκὼς κατὰ τὴν εἰκόνα θεοῦ γεγενῆσθαι τὸ σῶμα .",
        "Label": "BAD."
    },
    {
        "Single Index": 208,
        "Text": "Ταύτην δὴ τὴν φορὰν συνεχῆ δυνατὸν εἶναι μόνην τῶν ἄλλων κινήσεων ἀποφαίνεται , ὅτι ἐκεῖναι μὲν τὰ ἐναντία ἔχουσιν ὅρους , αὕτη δέ , εἰ καὶ τὸ ἄνω καὶ κάτω ὅρους ἔχει δόξειεν , ἀλλὰ ταύτης ἡ κύκλῳ οὐκ ἂν ἔχοι ὅρους τινάς , ὡς δειχθήσεται , διὸ καὶ αὕτη προτέρα . ( Ἐναντίαι δὲ αἱ εἰς τὰ ἐναντία . . . ) . Ἐναντίοι μὲν οἱ ὅροι , καθὼς καὶ ἐξέθετο , αἱ δὲ εἰς τὰ ἐναντία κινήσεις ἐναντίαι . Πῶς δὲ μία καὶ συνεχὴς ἐξ ἐναντίων κινήσεων γένοιτο ; μέσον γὰρ τῶν δύο ἐναντίων κινήσεων ἠρεμία ἐστί · τὸ γὰρ μὴ ἀεὶ κινούμενον τήνδε τὴν κίνησιν , ὂν δὲ πρότερον πρὸ τῆς εἰς τὸ ἐναντίον κινήσεως , ἠρεμεῖ . Φανερὸν δ´ ὅτι πρὸ τῆς εἰς τὸ ἐναντίον μεταβολῆς ἠρεμήσει τὸ πρᾶγμα καὶ οὐκ ἔσται μία καὶ συνεχὴς ἡ κίνησις ἐκ τῶν δύο . Ὁμοίως καὶ ἐπὶ γενέσεως καὶ φθορᾶς · ἔστι γὰρ ἑκατέρα τούτων καὶ ἁπλῶς καὶ καθ´ ἕκαστον , ἁπλῆ μὲν γὰρ γένεσις καὶ φθορὰ ἡ ἁπλῶς , τὶς δὲ γένεσις καὶ φθορὰ ἡ καθ´ ἕκαστον . Ὥστε καὶ μέσον τούτων χρόνος ἠρεμίας ἐσεῖται καὶ οὐκ ἔστι συνεχὴς ἡ γένεσις τῇ φθορᾷ . Ἐπεὶ δὲ ἐναντία εἰσὶ τὰ ἀμφωτέρωθεν ὑποκείμενα , τὸ δὲ ὂν πρὸς τὸ μὴ ὂν οὐκ ἐναντία , ἀλλὰ μᾶλλον ἕξις καὶ στέρησις , μηδὲν διαφερέτω , φησίν , ἐναντίας ἢ μὴ ἐναντίας εἶναι τὰς μεταβολάς . Μόνον τοῦτο ζήτει , εἰ δυνατὸν παρεῖναι αὐτὰς ἐπὶ τῷ αὐτῷ . Ἐπεὶ δὲ οὐ δυνατὸν συμπαρεῖναι γενέσει φθοράν , πλέον μὴ ζήτει , εἰ ἐναντίαι αὕται ἢ μή · τοῦτο γὰρ οὐ χρήσιμον τῷ λόγῳ . Μὴ δὲ ζήτει ὅτι καὶ πῶς ἠρεμήσει ἐν τῷ μὴ ὄντι · οὐ γὰρ ἠρεμεῖ τὸ μὴ ὄν . Ὥστε ἐπεὶ οὐκ ἠρεμεῖ τὸ μὴ ὄν , ἀνάγκη συνεχῆ εἶναι τὴν ἀπὸ τοῦ ὄντος εἰς τὸ μὴ ὂν καὶ τὴν ἀπὸ τοῦ μὴ ὄντος πάλιν εἰς τὸ ὄν . Μὴ τοῦτο γοῦν ζήτει , ὅτι οὐδὲ χρησιμεύει τῷ λόγῳ , ἀλλ´ εἰ μόνον γίνεται χρόνος μεταξὺ γενέσεως καὶ φθορᾶς . Καὶ εἰ χρόνος ἔσται , οὐ συνεχεῖς αἱ κινήσεις ἐσοῦνται · οὐδὲ γὰρ ἐν ἐκείναις τᾶς ἄλλαις κινήσεσιν ἡ ἐναντίωσις χρήσιμον , ἀλλὰ τὸ μὴ ἐνδέχεσθαι ἅμα ὑπάρχειν τήν τε ἀπὸ τοῦ μέλανος εἰς λευκὸν κίνησιν καὶ τὴν ἀπὸ τοῦ λευκοῦ εἰ τὸ μέλαν . Οὐ δεῖ δὲ καὶ εἰς τοῦτο ταράττεσθαι , ὅτι ἑνὸς ἑνὶ ἐναντίον · καὶ ἐνταῦθα ἡ κίνησις καὶ ἠρεμία καὶ κινήσει ἐναντίον ἓν δυσίν · ἀλλὰ μόνον τοῦτο λάμβανε , ὅτι τρόπον τινά ἐστι κίνησις ἠρεμίᾳ ἐναντίον καὶ τρόπον ἄλλον κίνησις κινήσει ἐναντίον , καὶ οὐ τὸν αὐτὸν τρόπον , ἀλλ´ ἐκεῖ μὲν ὡς ἕξις στερήσει , ἐνταῦθα δὲ ὡς ἐναντία κίνησις ἐναντίᾳ κινήσει .",
        "Label": "BAD."
    },
    {
        "Single Index": 173,
        "Text": "Εἰ συμμεριστής , εἰ μαθητής μου θέλεις , Πέτρε , καλεῖσθαι καὶ μαθητὴς καὶ φίλος πάντως σε νίψω · καὶ πτερωθεὶς ἐν τάχει βάδιζε καὶ κήρυττε κόσμῳ παντί με . Εἰς τὸν χαιρετισμόν . Ὁ χαιρετισμὸς ἡ καθάρσιος χάρις · ’ ὁ Χριστὸς ἐν σοί , χαῖρε , μῆτερ τοῦ λόγου . ‘ ’ ὡς εἶπας αὐτός , Γαβριήλ , γένοιτό μοι . ‘ . Εἰς ἱμάτιον τῆς θεοτόκου , τίμιον ξύλον καὶ τρίχας τοῦ Προδρόμου Ἐσθής , ξύλον , θρίξ · παρθένου , λύχνου , λόγου . Τοῦ αὐτοῦ ἤγουν τοῦ Κερκύρας . Ὦ γῆς ἁπάσης καὶ πόλου κρατῶν ἄναξ , ῥύστα , βασιλεῦ τῆς ἐμῆς διαρτίας , ὁ δρακὶ πάντων κατέχων τὰς ἡνίας καὶ τὰς ἀβύσσους χαλινῶν νεύσει μόνῃ , χρώμασι τυπῶν τὴν ἀναφῆ σου θέαν πόθῳ ζέοντι καὶ γέμοντι τῆς φρίκης προσέρχομαί σοι τῷ βασιλεῖ τῶν ὅλων , ὅπως λύσιν εὕροιμι τῶν ἐπταισμένων . Ἀλλ´ ὦ μαθητῶν ἡ λογὰς ἡ κοσμία , παρρησίαν ἔχουσα πρὸς τὸν δεσπότην σύναψον αὐτῷ μυστικαῖς ἐντυχίαις ἡμᾶς ποθοῦντας τὴν ὑμῶν προστασίαν , ὦ ἱερὸν σύνταγμα τῆς τετρακτύος . Τοῦ Ψελλοῦ . Δεινὸν τὸ λυποῦν · ἂν δὲ καὶ λυπῇ φίλος , ἀνδραποδῶδες · ἂν δὲ καὶ δάκνῃ λάθρᾳ , ὡς θηριῶδες · ἂν δὲ καὶ γυνὴ λάλος , δαίμων σύνοικος · ἂν δὲ καὶ δικασπόλος , πόνος τετραπλοῦς · ἂν δὲ καὶ θυηπόλος , ἄκουε , Χριστέ , καὶ δίκαζε τὴν δίκην . Τοῦ Ψελλοῦ . Πόνος πόθος πᾶς · εἰ δὲ καὶ χρηστοῦ νέου , πόνος τετραπλοῦς · εἰ δὲ καὶ φιλουμένου , πόνος δεκαπλοῦς · εἰ δὲ καὶ φίλου πλέον , πόνος πόσος . ῥάγηθι φιλῶν εἰς δύο πόνους δεκαπλοῦς μὴ φέρειν ἐξισχύων . τῷ φιλτάτῳ γέγραφα ταῦτα δακρύων · δάκρυσιν , οὐ μέλανι , ταῦτ´ ἐγεγράφειν . Ψελλοῦ εἰς τὸν προφήτην Ἀμοῦν . Ἀμοῦν τὸ χρησμῴδημα διασαφίζει ἄριστα ὡς ἔνεστι καθ´ ἱστορίαν Κύριλλος ὁ πρόεδρος Ἀλεξανδρείας · εἶθ´ οὕτως αὖθις εἰς θεωρίαν ἄγει καὶ διατρανοῖ μυστικῶς καὶ πανσόφως τὸν κεκρυμμένον ἐν τῷ γράμματι νόον . Τοῦ αὐτοῦ εἰς τὸν Μιχαίαν . Μιχαία τὰ δύσληπτα εὔληπτα φαίνει Κύριλλος ὁ πρόεδρος Ἀλεξανδρέων , οὗπερ τὸ κῦδος πᾶσαν μὲν γῆν κατέχει διὰ τὴν εἰς ἄκραν δὲ ἁγιστίαν . Στίχοι τοῦ Ψελλοῦ εἰς τοὺς ιβʹ ἀποστόλους , περιέχει δὲ εἷς ἕκαστος αὐτῶν τὸ τέλος , τὸ ὄνομα , τὸν φονεύσαντα καὶ τὸν τόπον . Σταυροῖ Πέτρον κύμβαχον ἐν Ῥώμῃ Νέρων .",
        "Label": "BAD."
    },
    {
        "Single Index": 218,
        "Text": "κἀκεῖνοι μὲν οὕτως , ἐμοὶ δὲ καὶ αὖθις εἰς θρῆνον ὁ θρῆνος ἀπετελεύτησεν . ὡς γὰρ ἰδὼν ἐπεγνώκειν τὴν μητέρα , μέλαν ἀμφιασαμένην τριβώνιον καὶ πανταχόθεν ἑαυτὴν ‘ τρυχίνοις ῥάκεσιν ’ ἀτιμάσασαν , οὐκ εἶχον καὶ ὅ τι γενοίμην , ἀλλὰ μικροῦ δεῖν καὶ ἀπολώλειν . Ἐγεγόνει γὰρ τὰ κατ´ αὐτὴν τοῦτον τὸν τρόπον . ‘ ἐλύετο μὲν ’ ἡ ἀδελφὴ καὶ ‘ ἀνέπνει τὰ τελευταῖα ’ τῷ κόλπῳ τῆς μητρὸς ὑποθεῖσα τὴν κεφαλήν , μήτε δὲ ‘ τῆς ψυχῆς παραθείσης ’ μήτε παρακινηθείσης τῆς γλώττης μήτε μὴν ἐπιλελοιπότος τοῦ πνεύματος , φυσικῶς τε καὶ ἀβιάστως τὸ τῆς φύσεως ‘ χρέος ’ τοῖς εἰσπραττομένοις ‘ ἀπέδοτο ’ , ῥώσασα δέ πως τηνικαῦτα ἑαυτὴν ἡ μήτηρ συνῆψε τὰς βλεφαρίδας καὶ ‘ δακρύων ’ ἀθρόον ‘ ὑποπλησθεῖσα ’ , μᾶλλον δὲ ‘ πυρὶ ’ ἀφάτῳ ὅλη ‘ καταφλεχθεῖσα ’ καὶ τὰ ἐπιτάφια στενάξασα καὶ δακρύσασα , ἐπεὶ καὶ τὸν ἄνδρα εἶδεν ὑποκινηθέντα τῇ ῥύμῃ τῆς συμφορᾶς — ἦν γὰρ καὶ ἄλλως ἐκεῖνος εὐκατάφορος πρὸς τὰ τοιαῦτα παθήματα καὶ γινώσκω τὸν χαρακτῆρα ἐν τοῖς ἐμοῖς εἴδεσι τῆς ψυχῆς — · ὡς οὖν οὕτως ἔχοντα ἐθεάσατο , βραχύ τι ἐπιτάξασα τῇ ψυχῇ μὴ συγχεῖσθαι τῷ πάθει — ὢ γενναίου καὶ ἀνεπικλύστου φρονήματος καὶ ἐν τοσούτοις ἀχειμάστου πελάγεσι — φιλοσοφεῖ τι τῶν πολλῶν ὑψηλότερον καὶ τοῦ καιροῦ δυνατώτερον , καὶ λόγους πολλοὺς τῷ ἀνδρὶ περὶ τῆς κρείττονος μεταβολῆς ἀνελίξασα , συνήγορον ἅμα καὶ τὸ πάθος λαβοῦσα πρὸς τὴν πειθώ , θηρᾷ παρ´ ἐλπίδας . καὶ οὐκ ἀναβάλλεται τὸν καιρόν , ἀλλ´ εὐθὺς τὰ πρωτόλεια τῆς μεταθέσεως θύει τῷ Κρείττονι καὶ μεταμφιέννυται τὴν στολὴν καὶ κείρει τὰς τρίχας καὶ τριβωνοφορεῖ ἔτι ἀκμαίαν τὴν ὥραν ἔχουσα , οὔπω ἀποβεβληκυῖα τὸ ἄνθος , ἔτι ‘ φύλλοις κομῶσα ’ , οὔπω ῥυσοῦν τὸ πέταλον ἔχουσα , ἔτι ‘ τὸν κλάδον ἁπαλὸν ’ φύουσα , ἔτι ‘ ὀπώρας βλαστάνουσα ’ . συνῄνει δὲ τοῖς λεγομένοις καὶ ὁ πατὴρ καὶ οὕτω δὴ ἐπὶ τὰς ταφὰς τὴν ἀδελφὴν ἐκκομίζουσιν ἔτι καταλαμπομένην τῷ κάλλει , ἔτι τὴν φαιδρὰν χάριν τοῦ προσώπου προφαίνουσαν . Ἔφασαν οὖν ὡς ἐπειδὴ τὰς τῶν τριχῶν αὐτῆς κατέξαναν ἕλικας καὶ τῶν ἐσχάτων τῆς κλίνης οἱ τὸν νεκρὸν κοσμήσαντες ἀπῃώρησαν — ἦν γὰρ ἄλλως ἐκείνη τὴν κόμην χρυσῆ καὶ πολύχους — καὶ ἡ ἐκφορὰ ‘ μετέωρος ἦν ’ καὶ τοῖς ἐκ τριωρόφων καταφανής , οὐκ ἔστιν ὅστις πρὸς ἐκείνην μεταστρέψας τὸν ὀφθαλμόν , ἢ οὐκ ἀποβεβήκει τοῦ ἵππου ἢ οὐ καταβεβήκει τοῦ τριωρόφου · πάντες γοῦν καὶ πᾶσαι συνείποντο καὶ τῆς θρηνῳδίας μετεῖχον κοινῇ .",
        "Label": "BAD."
    },
    {
        "Single Index": 241,
        "Text": "ὡς δὲ τὸν πόδα παρέτεινεν ἡ ἀλογωτάτη φύσις ἐκείνη καὶ ὄντως ἱππεία , οὐκ εἶχεν αὖθις συναγαγεῖν · ἔμεινε γὰρ συντεταμένος ὁ ποὺς ἄχρι παντός , ὥσπερ οὐ συνηρθρωμένος , ἀλλ´ οὕτω μονοφυὴς πεπλασμένος . αἱ γὰρ θεῖαι δυνάμεις κατὰ διττὸν ἐνεργοῦνται τὸν μερισμόν , τὰ μὲν εὐεργετοῦσαι , τὰ δὲ κολάζουσαι . οὕτω καὶ ὁ τοῦ ἀρχαγγέλου θεὸς τὸν μὲν ἐξηραμένην ἔχοντα τὴν χεῖρα ἰάσατο καὶ πολλὰ ἕτερα πεποίηκε θαύματα , τῇ δέ γε συκῇ κατηράσατο , ὁμοῦ μὲν καὶ τὸ ἕτερον εἶδος τῆς δυνάμεως ἐνδεικνύμενος , ὁμοῦ δὲ καὶ τῶν ἀνθρώπων φειδόμενος καὶ κατὰ τῶν ἀψύχων τῷ παραδείγματι χρώμενος . τοιοῦτον μὲν δὴ τὸ γεγονὸς θαῦμα , ὅμοιον δὲ καὶ τὸ μετὰ τοῦτο , ὃ δὴ λέξων ὁ λόγος ἔρχεται . Οὐδὲν ἄρα χεῖρον γνώμης θρασείας καὶ πάντα τολμώσης . ὥσπερ γάρ τισι τῶν ἀπίστων ἐθνῶν καὶ ἱστορεῖται παρὰ τοῖς Κελτοῖς τοῦτο , ὅτι οὐδὲν αὐτοῖς τῶν πάντων φοβερὸν καὶ ἀπόρρητον , ἀλλ´ οὐδὲν μέλον αὐτοῖς , εἰ καὶ πρὸς τὸν οὐρανὸν ἐπιτοξάσαιντο , βεβηλοῦσί τε θυσιαστήρια καὶ ποσὶν ἀνάγνοις ἱερὸν κατακροτοῦσιν ἔδαφος , οὕτω δή τις ἀνὴρ τῶν οὐ πολὺ πρὸ ἡμῶν τὴν οἴκησιν ἐνταῦθα λαχών , Εὐθύμιος τοὔνομα , πρᾶγμά τι τολμᾷ φρικωδέστατον · τυραννίδος γάρ ( ἵν´ οὕτως εἴπω ) καταρραγείσης τῷ τηνικαῦτα κρατοῦντι τῆς τῶν Ῥωμαίων ἀρχῆς ὁ δεινὸς οὗτος ἀνήρ , δέον προσκεῖσθαι τῷ αὐτοκράτορι καὶ εὐμενῶς ἔχειν , εἰ μή τι ἄλλο , εὐχὰς ὑπὲρ ἐκείνου ποιούμενος , ἤ ( τό γε μετριώτερον ) τῷ καθ´ ἑαυτὸν βίῳ ἐφησυχάζειν , ὁ δὲ οὐδὲν ἀντιταλαντεύσας τὰς γνώμας εὐθὺς ὅλοις ἱστίοις πρὸς τὸν τυραννήσαντα φέρεται . καὶ ἵνα μετὰ χρηστοτέρου τούτῳ συνθήματος παραγένοιτο , λαθραίως ἔνδον τοῦ ναοῦ γενόμενος ἱεροσυλεῖ τὸν θεῖον σταυρόν , συμμαχικὴν ὄντως καὶ ἀκαταμάχητον δύναμιν κομιούμενος τοῦτον τῷ τυραννήσαντι . εἰς γοῦν πήραν ἐνθεὶς ὥσπερ ἄλλο τι τῶν εὐκολωτάτων τὴν πρὸς ἐκεῖνον διῄει . ἐπεὶ δὲ πρὸς τῷ Σαγγάρει ποταμῷ ἐγεγόνει , ξεναγεῖ τοῦτον ἀνὴρ τῷ ὄντι θεοσεβὴς καὶ τὰ θεῖα πεπαιδευμένος τιμᾶν , ὥς γε ἡ πρᾶξις παρέστησε . ὡς γὰρ τὸν ἄνδρα ἐν τῇ ξενίᾳ καταγαγὼν ἀνέπαυσε καὶ τὰ τοῦ φόρτου αὐτῷ διετίθετο καὶ ἐν καλῷ ἐτίθετο , ἐπειδὴ αὐτῷ καὶ ἡ τοῦ ἀνδρὸς ἐσπούδαστο πήρα , ἤχου τινὸς ἀθρόον ᾐσθάνετο · καὶ τοῦτο καταπλαγεὶς τὸν ἱερόσυλον ἤρετο · ’ μή τί γε , ἄνθρωπε , θεῖον ἐνταῦθα κατακρύπτεις σταυρόν , ἢ λάθρᾳ ποθὲν ὑφελόμενος ἢ τοῦ θείου καταφρονῶν σχήματος ; ‘ ὁ δὲ πάντα δεινὸς ἐκεῖνος καὶ ἀναιδὴς τὴν ψυχὴν μηδὲν τοιοῦτον ἔχειν ἐν τῇ πήρᾳ ἐπώμνυτο .",
        "Label": "BAD."
    },
    {
        "Single Index": 43,
        "Text": "Ἐγὼ δὲ ὃν μετὰ τῶν ἐλλογίμων αὐτὸς ἠρίθμηκας , καὶ ὃν διατελεῖς ἐπαινῶν , καὶ οὗ τὴν γλῶτταν θαυμάζεις φιλοσοφοῦσαν ἢ ῥητορεύουσαν , μετὰ πάντων καὶ τοῦτο προστίθημι . Εἰ μὲν ἤδη τὸ πᾶν ἤνυσας , ὦ βασιλεῦ , καὶ κατώρθωκας , οὐκέτι λόγος οὐδείς · εἰ δὲ ἔτι τὸ τοῦ πολέμου τέλος ᾐώρηται , τρεῖς σεαυτῷ τάξεις τῶν κατορθωμάτων ἀνάπλασον , μείζονα , καὶ μέσην , καὶ τελευταίαν . Καὶ ἔστω μείζων μὲν ὁ παντελὴς τῶν βαρβάρων ἀφανισμός , μέση ἡ πρὸς ἕτερον τόπον μετασκήνωσις αὐτῶν καὶ μετάθεσις , ἣν ἐγὼ καὶ πρώτην καλῶ , τρίτη καὶ τελευταία ἡ τούτων ὑποταγή , ἀληθεύουσα καὶ τοῖς σχήμασι καὶ τοῖς πράγμασι , καὶ μέχρι παντὸς τὸν φόβον καὶ τὴν ὑπόκλισιν ἔχουσα · ἵνα εἰ μὲν τοῦ μείζονος τύχῃς , μεγίστην χάριν ἕξεις θεῷ , τῷ πάντα μεταποιοῦντι πρὸς τὸ συμφέρον καὶ μεταβάλλοντι , εἰ δὲ τῆς δευτέρας ἢ καὶ τῆς τρίτης , καὶ οὕτως ἐπασμενίσῃς τῷ πράγματι , καὶ ἀποχρῶν ἡγήσῃ τὸ πεπραγμένον κατόρθωμα . Περὶ μὲν τούτων , οὕτως ἔχε . Νενικηκὼς δὲ ( σὺν θεῷ φάναι ) , θειότατε βασιλεῦ , τότε μοι ὡς ἀληθῶς φιλοσόφησον , καὶ μὴ ἐπαρθῇς τῷ κατορθώματι , μηδὲ μέγα φρονήσῃς ἐπὶ τῷ τροπαίῳ , ἀλλὰ τηνικαῦτα μᾶλλον καὶ περὶ σεαυτὸν ἀσφαλέστερος γενοῦ καὶ περὶ τὸ σὸν στράτευμα · εἰώθαμεν γάρ πως οἱ ἄνθρωποι , ἐν μὲν ταῖς ἀδήλοις ἐκβάσεσι τοῦ σκοποῦ , σωφρονεῖν τε καὶ καταστέλλεσθαι , εὐτυχήσαντες δέ , πρὸς ἀλαζονείαν ἐπαίρεσθαι . Λέγω δὲ οὐ περὶ σοῦ ταῦτα ( μὴ τοσοῦτον μανείην ! ) , ὃν οἶδα κανόνα μεγαλοφροσύνης ἅμα καὶ μετριότητος , ἀλλὰ περὶ τῶν στρατευομένων ἐν τοῖς τάγμασι , καὶ οὐδὲ περὶ τῶν ἡγεμόνων τῆς στρατιᾶς , ἀλλὰ περὶ τῶν ὑποτεταγμένων αὐτοῖς . Ἀγησίλαος γοῦν , ὁ μέγας ἐκεῖνος καὶ ὀνομαστότατος βασιλεύς , τὴν μετὰ τὸν πόλεμον εἰρήνην ἐδεδίει μᾶλλον , ἢ τὸν πρὸ τῆς εἰρήνης πόλεμον · ὅθεν μαχόμενος μέν , εὐθαρσὴς τοῖς πᾶσι καὶ ἀνειμένος ἐφαίνετο , τροπαιοφόρος δὲ γεγονώς , ἐσκυθρώπαζε τὰ πολλά , καὶ περιεβλέπετο τὸ στρατόπεδον , καὶ τὸ θράσος αὐτοῖς κατέστελλε , καὶ τὴν ἀπὸ τῆς εἰρήνης διάχυσιν εἰς εὐφροσύνην μετέστελλεν .",
        "Label": "BAD."
    },
    {
        "Single Index": 376,
        "Text": "Χορεύουσαν εἶχε τὴν ψυχὴν ἐν τῷ σώματι , καὶ οἷον ἐλευθέραν καὶ ἄδεσμον · αἱ γὰρ ἀδιήγητοι τοῦ ἤθους αὐτῷ χάριτες τοὺς τῆς ψυχῆς χαρακτῆρας ἐγνώριζον · οὔτε γὰρ ὕπουλον αὐτῷ τι καὶ ὑποκαθειμένον ἦν , οὔτε ὑπὸ τῷ νεύματι τῆς ὀφρύος ἐκυμαίνετο τὰ νοήματα , ἀλλ´ εὐθεῖά τις ἦν τὸ σύμπαν γραμμή , ἔμφυτός τέ τις αὐτὸν χρηστότης ἐχαρακτήριζε , καὶ κάλλος ψυχῆς οἷον ἀμήχανον . Ἔδει δ´ αὐτῷ πρὸς τὴν τῆς ἁγιωσύνης ἀκρότητα , καὶ πειρατηρίων τινῶν , πρὸς ἃ γενναίως ἀντηγωνίσατο . ᾯ γοῦν τοὺς ἀγῶνας διήθλησε , τούτῳ δὴ ἐπίδηλον τὴν ἀρετὴν ἡμῖν ἀπειργάσατο . Καί σοι φθονῶ καὶ τῶν ἄλλων μέν , μᾶλλον δὲ τοῦ συγγενοῦς ῥεύματος , καὶ τοῦ ὁμοφυοῦς τούτου ἀρώματος · οἶδα γὰρ ὅτι καὶ τὸ σὸν σωμάτιον ἐκ τῶν αὐτῶν εἴη μετάλλων καὶ τῶν ἔργων τῶν ἀργυρείων , ἃ μὴ δαπανᾷ σκώληξ , ὧν σῆψις οὐχ ἅπτεται . Ἀλλ´ ἔχω τι κἀγὼ διὰ σοῦ παρ´ αὐτοῦ , καὶ σαφὴς ὁ συλλογισμός . Τῷ αὐτῷ Τῷ μητροπολίτῃ Εὐχαΐτων Ἰωάννῃ . Ἐγὼ βουλοίμην σέ , ὑπέρτιμε δέσποτα , τοιούτοις ἀεὶ κακοῖς συμπιέζεσθαι , ὥσπερ δὴ τὸν Τυφῶνα ὁ μῦθος ἔχει , ἵν´ ἔχοις ἡμῖν , τῷ ἄχθει στενοχωρούμενος , τοιαύτας ἀπαστράπτειν φλόγας καὶ ῥημάτων καὶ νοημάτων · συγκρίνων γάρ σου τὴν στενοχωρίαν πρὸς τὴν εὐρυχωρίαν , εὑρίσκω ταύτῃ μᾶλλον τὸ περὶ λόγους ἐλευθερούμενόν τε καὶ πλατυνόμενον · καὶ τὸ μὲν ἄχθος ὡς αὐτὸς ὑπολαμβάνεις , Τυφώνειον , οἱ δὲ κεραυνοί , τοῦ Ὀλυμπίου καὶ νεφεληγερέτου Διός . Ἐμβρόντητος γοῦν μικροῦ δεῖν ἐγεγόνειν , τῷ ἤχῳ καταβροντηθεὶς τὰ ὦτα τῶν λέξεων . Σὺ δὲ ἄρα ἐλάνθανες καὶ τὰ φαυλότατα δεδιὼς τῶν πραγμάτων , τὸν Πόντον καὶ τὴν Προποντίδα , ὡς τὸν Ἀδρίαν καὶ τὸ Ἰνδικὸν πέλαγος . Ἔστι δὲ τό γε ἀληθές , οὐ πτοία τὸ πρᾶγμα ψυχῆς , ἀλλὰ δύναμις λόγου , καὶ χάρις γλώττης , καὶ προσποίησις ἀτεχνῶς , καὶ τέχνης ἰσχὺς μεταμορφούσης καὶ τὰ ὀνόματα καὶ τὰ πράγματα , ὥσπερ ἂν εἴ τις ἐν αὐτῷ οἰκῶν τῷ αἰθέρι , καὶ τὰ ὑπερφυῆ κάλλη θεώμενος , ἔπειτα τοῖς ἐν ᾅδου φθονοίη τῆς κατοικίας , ὅτι ἄνω μὲν πολὺ τὸ οὐράνιον πῦρ , καὶ φρικώδη τὰ τῶν ἀστέρων δείματα , καὶ ἡ τοῦ οὐρανοῦ περιφορά , ἀτεχνῶς τὸν θεατὴν ἐκταράττουσα , καὶ ἡ τῶν ἀπλανῶν ἀντίθεσις πρὸς τοὺς πλάνητας , δεινῶς ἐκδειματοῦσα τὰς τῶν ὁρώντων ψυχάς , ὁ δέ γε ᾅδης ἑστὼς καὶ ἀκίνητος , καὶ εἴ τι δεινὸν ἐν αὐτῷ τῷ ζόφῳ κρυπτόμενον , καὶ τοιαῦτα ἄττα περιττολογοίη τε καὶ τεχνάζοιτο .",
        "Label": "BAD."
    },
    {
        "Single Index": 350,
        "Text": "Ἔδει μὲν οὖν , φήσει τις , ἄχρι τοῦ σίγμα τῶν στοιχείων ἑστάναι τὸν ἀριθμόν · τὸ γὰρ πᾶν συμπεπλήρωται , ἡ θεολογικὴ ἀκρότης ἐν τρισὶ τοῖς προσώποις , ἡ τῶν ἐκεῖθεν παραχθέντων διαίρεσις , ἐπὶ ταύτῃ ἡ τοῦ νοήσαντος ἔκπληξις , ἡ ζήτησις , ἡ ἀπρόθυμος κίνησις , ἡ τοῦ ὀφθέντος ὁμολογία , ἡ ἰθυτενὴς πρὸς τοῦτο μετὰ ταῦτα ὁρμή , ἡ μετὰ τὰ αἰσθητὰ πρὸς τὰ θειότερα ἄνοδος , ὁ ὑποστρέφων δρόμος , ἡ ἐκεῖθεν αὐδή , ἡ τῶν αἰσθητηρίων ἀνενεργησία καὶ οἷον ἀπονύσταξίς τις καὶ νέκρωσις , ἡ ἐντεῦθεν μετρία τοῦ νοῦ πρὸς τὸ θεῖον ἐνέργεια καὶ ἡ ξέσει ἐοικυῖα κατάληψις , εἶτα ἡ τοῦ νοῦ τελείωσις καὶ ἀκριβὴς κίνησις , μεθ´ ἃ ἡ πόσις , τὸ ῥεῖθρον , ἡ σιγή . Ἔδει οὖν τὸ πέρας τῆς καταλήψεως πέρας εἶναι τοῦ ἀριθμοῦ καὶ τοῖς γράμμασιν , ἀλλὰ πρὸς τὴν τοιαύτην δόξαν τὸ ταῦ ὑπαντᾷ , ὃ δὴ ἓν μὲν εἶναι δοκεῖ τῶν τοῦ λόγου μερῶν , δύο δέ πώς ἐστιν · ἐπειδὴ γάρ , φησι , τὴν ἀίδιον ὁ νοῦς προσείληφε κίνησιν καὶ πέπωκε τοῦ ῥείθρου σιγῶν , τί αὖ ; ἆρα τὸ πᾶν κατείληφε καὶ πλέον οὐδέν ἐστιν οὗ πέπωκεν , ἀλλὰ τὸ ὅλον ῥεῖθρον τῆς θείας ἀιδιότητος ἐντὸς ἔσχηκε τοῦ οἷον στόματος ; τὸ γὰρ ταῦ , εἴ τις ἐθέλει ἐρεῖν ἐντελῶς , ‘ τί αὖ ’ ἐστιν ἀντὶ τοῦ ‘ τί γοῦν ; πέρας ἐστὶ καταλήψεως ἡ μετὰ σιγῆς πόσις τοῦ νοητοῦ ῥεύματος ; ’ εὐθὺς γὰρ ὑπαινίττεται ὡς πλέον ἐστὶ τοῦ καταληφθέντος τὸ διαφυγόν . οὔτε γὰρ θάλαττάν τις ὅλην αἰσθητῶς πιεῖν δυνηθείη οὔτε νοῦς ὅλην τὴν θείαν ἐντὸς συλλάβοι πηγήν . διὰ τοῦτο τὸ ταῦ ὑπαντᾷ μονονουχὶ τοῦτο φθεγγόμενον πρὸς τὸν νοῦν , ὅτι ‘ τὰς αἰσθήσεις ἀφεὶς καὶ τὰς βαρείας πέδας τοῦ σώματος ἐπτερώθης μὲν πρὸς τὸν οὐρανὸν καὶ τὴν ἐκείνου μιμησάμενος κίνησιν , μᾶλλον δὲ τὴν φύσιν κτησάμενος , προσεπέλασας ταῖς ἀνωτάτω πηγαῖς καὶ πέπωκας τοῦ ῥεύματος ὡς ἐνῆν , οὔπω δὲ τὸ πᾶν ἀπηρύσω , ἀλλ´ ἄπλετόν ἐστι πέλαγος τὸ καταλειφθέν , ὃ δὴ ἀμείωτόν ἐστιν ἐσαεί , πληροῦν μὲν τοὺς διψῶντας καὶ προσεγγίζοντας , ἐλαττούμενον δὲ μηδέποτε ’ . Ταῦτά τε τὸ ταῦ ὥσπερ ὑποφωνεῖ πρὸς τὸν νοῦν καὶ τὸ ἀληθὲς ὑποδεικνύμενον παρεστὸς ὑποδείκνυσι τὸ υ οἷόν τι Ἀτλαντικὸν πέλαγος · κρατῆρι γὰρ τὸ υ ἔοικεν ὕδατος , μᾶλλον δὲ φιάλῃ χρυσῇ . ‘ ἰδοὺ γοῦν ’ φησι πρὸς τὸν νοῦν ‘ κρατὴρ ἕτερος μετὰ τὸ ρ κείμενος οὗ δὴ λίαν ἀφίστασο · τῷ μὲν γὰρ ρ πεπλησίακας ὥσπερ βραχεῖ τινι ἀμφορεῖ , τῷ δὲ υ οὔπω προσήγγισας . ’ ὁ δὴ Ὠκεανὸς θεῖός ἐστι τὴν ὅλην ἀπεικονίζων θείαν πηγήν .",
        "Label": "BAD."
    },
    {
        "Single Index": 183,
        "Text": "τοιοῦτο ἅπας ἀνὴρ πρακτικός τε καὶ θεωρητικός · ὁ μὲν γὰρ τὴν πρακτικὴν ἀρετὴν μετιὼν τάχ´ ἄν ποτε καὶ ὀλισθήσειε καὶ ’ τρὶς ‘ ἂν ἀρνήσαιτο τὸν Χριστόν , ἢ κατὰ τὸν λόγον αὐτὸν ἀθετῶν ἢ κατὰ τὸν θυμὸν ἢ κατὰ τὴν ἐπιθυμίαν , ἐφ´ οἷς δὴ ὁ ἀλεκτρυὼν ἐπιβοήσας , τουτέστιν ὁ ἐγκατεσπαρμένος τῇ φύσει λόγος καὶ τοῦ θείου φωτὸς αἰσθανόμενος , εἰς αἴσθησιν τοῦτον διεγείρει ὧν ἐπλημμέλησεν · ὁ δέ γε μετὰ τὴν πρᾶξιν τῷ τῆς θεολογίας πυρὶ καταφλεχθεὶς τὴν ψυχήν , οὐδέποτ´ ἄν , ἀφεὶς τὴν καθ´ Ἡράκλειτον ’ ἐν βυθῷ ‘ κεκρυμμένην ’ ἀλήθειαν ‘ , πρὸς τὰ χείρω ἐπανακάμψειεν , ἀλλὰ τὰ Παύλου εἰκότως φθέγξαιτο , ’ τίς ἡμᾶς χωρίσει ἀπὸ τῆς ἀγάπης τοῦ Χριστοῦ ; ‘ , καὶ τὰ εἴδη τῶν πειρασμῶν ἀπαριθμησάμενος πεπαρρησιασμένως πάντων κατακαυχήσαιτο . Ἀλλ´ ἐπειδὴ πεμπομένους τοὺς μαθητὰς εἴδομεν , θεασώμεθα τούτους καὶ τὴν τῆς ψυχῆς εἰσελθόντας περιοχήν . καὶ δὴ ταύτην εἰσεληλύθασι , καὶ πρῶτον μὲν τῷ ἀχθοφοροῦντι ἐντετυχήκασιν , ἔπειτα τῷ οἰκοδεσπότῃ πεπλησιάκασιν , ἀνώγεων δὲ τούτῳ τὸ οἴκημα πλαξὶν ἴσως λείαις κατεστρωμένον · πάντα δὲ κατὰ λόγον καὶ κατὰ μηδὲν ταῖς ἀναγωγαῖς ἀντιπίπτοντα . δυνατὸν δὲ μὴ ἄλλον μὲν εἶναι τὸν ὑδροφόρον , ἕτερον δὲ τὸν οἰκοδεσπότην , ἀλλὰ τὸν αὐτὸν ἐπινοίαις διαφόροις διῃρημένον . ἡ γὰρ πρὸς τὸν θεὸν στραφεῖσα ψυχὴ πρῶτα μὲν τὸν ἀχθεινὸν πόνον τῆς πρακτικῆς μέτεισιν ἀρετῆς , ὅτε δὴ καὶ λάτρις ἐστὶ καὶ διάκονος , ἐγκαρτεροῦσα τοῖς μόχθοις τῶν ἀρετῶν καὶ βιαίως πάνυ τοῖς τῆς καρτερίας ὤμοις τὰ τούτων ἄχθη βαστάζουσα · ἔπειτα τὰς σάρκας δαμάσασα καὶ τῷ φόβῳ τοῦ θεοῦ καθηλώσασα , ἀντὶ τοῦ ὑπηρετεῖν καὶ λατρεύειν εἰς οἰκοδεσπότου τάξιν μεθίσταται · οὐκέτι γὰρ φοβεῖται τὸ σῶμα , οὐδὲ οἷά τι θηρίον τιθασεύει τοῦτο καὶ ἐξημεροῖ , ἀλλ´ ὡς χειροήθει χρῆται καὶ ὡς ἀσθενοῦς κατακυριεύει θρέμματος . ὑπεράνω δὲ γενομένη τῶν αἰσθητῶν , ὥσπερ ἀνώγεων ἑαυτῇ τὴν τῶν θειοτέρων κατάληψιν ὑποβάλλεται , καὶ θείαν ἀπεργασαμένη καὶ τῷ ὄντι πνευματικὴν οἰκοδομήν , καταποικίλλει ταύτην καὶ καταστρώννυσι λίθοις λείοις καὶ διαφανέσι καὶ θείοις λάμπουσιν ἀμαρύγμασιν , οἵτινές εἰσιν οἱ τῆς θεωρίας κόσμοι , μηδὲν πρόσαντες μηδὲ ἀντιβαῖνον ἔχοντες μηδ´ ἀμαυρόν , ἀλλὰ πᾶσαν καταφάνειαν , πᾶσαν λαμπρότητα , ἐστιλβωμένοι τῷ κάλλει τῆς θείας λαμπρότητος .",
        "Label": "BAD."
    },
    {
        "Single Index": 116,
        "Text": "Εἶτα δὴ ἀγνοεῖς , ὑπερφυέστατε καῖσαρ , ὅτι τὸ ὕδνον ἀτελές ἐστι τῆς γῆς γέννημα , καὶ ( ὡς εἰπεῖν ) ἀμβλωθρίδιον ; οὐ γὰρ ἀποτίκτει τοῦτο ἡ μήτηρ , οὐδὲ ταῖς ὠδῖσιν ἐξάγει πρὸς φῶς · ἀλλ´ οἱ τὴν ἐμβρυουλκίαν εἰδότες τοῦ θαυμασίου τούτου δὴ τόκου , ἐπειδὰν τὴν γαστέρα τῆς γῆς ἐξογκωθεῖσαν θεάσωνται , τὰ σπλάγχνα ταύτης ( εἰ χρὴ οὕτως εἰπεῖν ) διασπαράξαντες , τὸ κυόμενον ὑπεξάγουσι . Καὶ διὰ τοῦτο , ἄμορφόν ἐστιν τὴν θέαν καὶ ἀκαλλές · ἡ δέ γε μήτηρ παραμυθουμένη τούτῳ τὴν ἀμορφίαν , ἡδονὴν ἐντέθεικεν ἄρρητον , ὥσπερ δὴ τῷ δημαγωγῷ τῶν Ἀθηναίων , τῷ σοφῷ τὴν γνώμην καὶ μεγαλοφυεῖ Περικλεῖ , προμήκει τὴν κεφαλὴν γεγονότι , νοῦν ἐμμελῆ κατέσπειρεν ὁ θεός · αὐτίκα καὶ ὁ Ἀριστοτέλης ὑπόψελλος ἦν τὴν γλῶτταν , καὶ ὁ Πλάτων ἐπίκυρτος , καὶ ὁ Μακεδὼν ἐκεῖνος Ἀλέξανδρος παρεγκεκλιμένος τὸν τράχηλον . Οἷς μὲν γὰρ τὰ ἔξω περικαλλῆ , τὰ ἔνδον νοσεῖ , οἷς δὲ φαύλη ἡ περιβολή , τὸ ἐγκεκρυμμένον θαυμάσιον . Ἄκανθα γοῦν καὶ τοῦ ῥόδου προβέβληται , καὶ ἡ κυπάριττος ἄκαρπος . Τοιοῦτον δὴ καὶ τὸ οἶδνον ἐστί · τὸ μὲν φαινόμενον ἄμορφον , τὸ δὲ κρυπτόμενον τρόφιμον . Ἡ σὴ ψυχὴ μόνη ὑπεξῃρήσθω τοῦ λόγου , μᾶλλον δὲ τὸ σὸν κρᾶμα τὸ συγκείμενον ἐκ ψυχῆς τε καὶ σώματος · ἥ τε γάρ σοι τοῦ σώματος περιβολὴ θαυμασία καὶ ὄντως ἡρωϊκή , ἥ τε τῆς ψυχῆς φύσις νοῦ καὶ χαρίτων μεστή . Ἀλλ´ ἐπιλέλησμαι τῶν ἐμῶν κακῶν ὑπὸ τῶν σῶν ἀγαθῶν · κεῖται γάρ μοι ψυχορραγοῦν τὸ θυγάτριον , ἣ νῦν πρώτως μετὰ τὰ σὰ δῶρα μετηνέχθη πρὸς τὴν ζωήν . Ἀλλ´ ἡ μὲν ἡμίπνους · ἐγὼ δὲ ( νὴ τὴν ἱεράν σου κεφαλήν ! ) ἄπνους , τῷ σῷ μόνῳ νεύματί τε καὶ πνεύματι ἀναφέρων τε καὶ ζωογονούμενος . Τῷ καίσαρι Ἰωάννῃ τῷ Δούκᾳ . Φίλος μοι ἐστὶν ὁ ἐπίσκοπος , καὶ φίλος γνησιώτατος · οὐκ οἶδα δὲ εἰ μὴ καὶ δοῦλος σός · μᾶλλον δὲ οἶδα τοῦτο καὶ πέπεισμαι , ἀφ´ οὗ δὲ πολλάκις ὑπὲρ αὐτοῦ πρὸς τὸν κράτιστον ἐπαρρησιάσω ἡμῶν αὐτοκράτορα . Εἰ τοίνυν φίλος μὲν ἐμός , δοῦλος δὲ σὸς ὁ ἀνήρ , μήτε εἰς κενὸν τῆς ἐμῆς φιλίας ἀπολαυσάτω , μήτε μάτην δοῦλος κεκλήσθω τῆς σῆς ὑπερφυοῦς δεσποτείας . Τίνος οὖν τυχεῖν δι´ ἀμφοτέρων ἄξιος ; τῆς πρὸς τὸ σὸν κράτος καὶ ὕψος παρρησίας καὶ οἰκειώσεως .",
        "Label": "BAD."
    },
    {
        "Single Index": 94,
        "Text": "εἴ τις οὖν ἐπὶ ταῖς ψυχαῖς ὁρᾶται διαφορά , τὴν κρᾶσιν αὐτῆς αἰτιώμεθα · ἀπόλυτοι γὰρ οὖσαι οὐκ ἂν φανεῖεν πρὸς ἀλλήλας διηλλαγμέναι . δῦσαι δὲ κατὰ τοῦ σώματος ὥσπερ δὴ κατὰ βυθοῦ , ὅσαι μὲν εἰς τὸ βάθος ἐχώρησαν , ὥστε αὐτῇ προσπεπελακέναι τῇ ὑφάλῳ γῇ , ἐκεῖναι ὥσπερ ἐκπλαγεῖσαι πρὸς τὴν κατάδυσιν ταύτην ἑαυτῶν τε ἐπελήθοντο καὶ σωματικώτεραι γεγόνασιν ἀτεχνῶς · ὅσαι δὲ κατὰ κέντρον ἑκάστου πέρατος ἐπίσης ἀφεστήκασιν , αὗται δικαιόταταί εἰσι διὰ τὴν ἁρμονίαν τῶν δέσεων καὶ ὑπερβολῶν ἐπίσης ἀφεστηκέναι καὶ ἐλλείψεων · ὅσαι δὲ κρείττονος ηὐμοίρησαν συναφῆς , ὥστε ἐποχεῖσθαι τῷ σώματι ὡσανεὶ καὶ ἐλάχιστα ὑπὸ τῶν τούτου δεσμῶν ἔχεσθαι , αὗταί εἰσιν αἱ τὸ σῶμα μισοῦσαι εὐθὺς καὶ . συνεθισμοῦ ἄτερ καὶ παιδείας ὥσπερ θεοφορήτῳ χρησάμεναι τῇ φορᾷ πρὸς ἑαυτάς τε ἐπιστρέφουσι καὶ τοὺς οἰκείους λόγους ἐπίστανται τάς τε ἁρμονίας τῶν δέσεων ὑφ´ ὧν συνεδέθησαν καὶ μετὰ ταῦτα πρὸς τὸν νοῦν ἀνανεύουσαι τῷ θεῷ προσεγγίσουσι . καὶ εἰ μὴ λόγος ἄλλως ὁ περὶ τῆς Σιβύλλης λεγόμενος , ὅτι τὴν μητρικὴν εὐθὺς ὠδῖνα λύσασα ἔγνω τε τὴν μητέρα δακτύλῳ δείξασα , ἔφατό τε ἥτις γενήσεται Ὀρφική τε καὶ μαντῳδός , ἐντεῦθεν ἂν ἔχοι τὰς πίστεις . οὐ γὰρ καθ´ ἓν εἶδος ἁρμονίας ἐνδοῦνται τοῖς σώμασιν αἱ ψυχαί · ἦ γὰρ ἂν ἅπαντες ἀνεξάλλακτοι ἦμεν καὶ ταῖς γνώμαις καὶ τοῖς βουλήμασι , κατὰ μίαν τε ἰδέαν φρονήματος συνεκείμεθα . Νῦν δὲ οὐχ οὕτως ἔχει , ἀλλ´ αἱ διάφοροι τῶν ἑνώσεων ἁρμονίαι τὰς ἐν ταῖς ψυχαῖς διαφορότητας ἀπηργάσαντο . τύραννος γὰρ ὥσπερ τὸ σῶμα τυγχάνον δορυφόροις οὐ τοῖς αὐτοῖς χρώμενον πάντοθεν τυραννεῖ τὴν ψυχὴν καὶ πρὸς τὴν ἐκείνου φύσιν μεθέλκεται . ἀλλ´ οὐδὲ ὁ τύραννος οὗτος ἑαυτῷ ὅμοιος , ἀλλ´ ὁ μὲν βρίθων ἐστὶ καὶ γεώδης , πολλῷ τῷ μέλανι κατακεχρωσμένος χυμῷ . διὰ ταῦτα τοιαύτην καὶ τὴν ψυχὴν ἀπεργάζεται κατηφῆ τε καὶ σύννουν καὶ σκυθρωπὴν καὶ σταθηρὰν μέν , οὐ μὴν ἀγχίνουν καὶ εὐφυῆ , μνήμας τε ταύτῃ τῶν γεγενημένων ἀποτυποῖ καὶ διὰ τὸ τῆς μνημοσύνης εἶδος οὔτε τῶν κακῶν οὔτε τῶν ἀγαθῶν ἐᾷ ταύτην ἀμνήμονα . ἡ τοιαύτη ψυχὴ βραδὺ μὲν ἀνάπτεται πρὸς θυμόν , ἀναφθεῖσα δὲ βραδύτερον σβέννυται . ἓν μὲν οὖν εἶδος τοῦτο τοῦ τυραννικοῦ σώματος , καὶ τἆλλα διὰ τὸ πλῆθος ἀπεσιώπησα .",
        "Label": "BAD."
    },
    {
        "Single Index": 164,
        "Text": "Τὰ ἐναντία τὸ αὐτὸ ποιεῖ πάθος , ὡς θερμότης καὶ ψυχρότης ῥῖγος , κατ´ ἄλλην καὶ ἄλλην αἰτίαν · γίνεται γὰρ ἀπὸ ξανθῆς χολῆς ῥῖγος δριμείας οὔσης τῷ δακνόμενα τὰ μόρια ἐπεγείρεσθαι πρὸς ἀπόκρισιν . καὶ τούτου συνεχῶς γινομένου καὶ τῆς μὲν κεντούσης , τῶν δὲ μορίων ἐγειρομένων γίνεται τὸ ῥῖγος . γίνεται δὲ καὶ ἀπὸ ψύξεως , τῇ ἀμέτρῳ μεταβολῇ ξενιζομένης τῆς φύσεως τῶν μορίων καὶ πάλιν συνεχῶς ἐπανισταμένων πρὸς ἀπόκρισιν · τὸ γὰρ σύμμετρον φίλον τῇ φύσει , τὸ δὲ ἄμετρον ἀλλότριον . γίνεται δὲ πρῶτον περίψυξις ἐξ ἧς φρίκη καὶ μετὰ ταῦτα ῥῖγος . Ἄρτον καὶ οἶνον ἐν πυρετῷ διδόντες πῶς οὐκ ἀνάπτομεν αὐτόν ; ὅτι βραχὺν διδόαμεν , ὃς καὶ τῇ θέρμᾳ εὐκόλως ἀναδίδοται καὶ τρέφει τὰ μόρια καὶ διεγείρει πρὸς πέψιν τοῦ νοσοποιοῦ χυμοῦ . ἰστέον δὲ ὡς ταῦτα τὰ δύο πρὸς θρέψιν καὶ ῥῶσιν ἰσοδύναμά εἰσι . καὶ Ὅμηρος · ’ σίτου καὶ οἴνοιο · τὸ γὰρ μένος ἐστὶ καὶ ἀλκή ‘ . προτάττεται ὁ σῖτος ὡς μόνος καὶ δι´ ἑαυτοῦ τρέφων . ταῦτα καὶ ὀσφραινόμενα δύνανται ῥωννύειν , ὁμοίως καὶ τὸ μῆλον τῇ ὀσφρήσει ῥώννυσιν , ἐσθιόμενον δὲ ὡς ἄρτος καὶ οὐ διὰ ποιότητα . ὄξος ἀνακτᾶται λειποθυμίαν τῷ τέμνειν τὸν ἐν τῷ στομάχῳ χυμόν . καὶ ἕλικες ἀμπέλων καὶ ῥόδα καὶ τὰ ὅμοια ἐπὶ τῶν πυρετῶν δύνανται καὶ ἐμψύχειν καὶ τονοῦν . Τὸ ἔλαιον οὐδενὶ τῶν ὑγρῶν μίγνυται διὰ τὸ παχυμερὲς καὶ γλίσχρον καὶ ἄτμητον καὶ τὸ μὴ διδόναι χώραν ἑτέρῳ ὑγρῷ καταβληθῆναι εἰς αὐτό . τὰ ὁμιλοῦντα ἑαυτοῖς ὁμιλεῖ κατὰ κρᾶσιν ὡς τὰ στοιχεῖα , κατὰ παράθεσιν ὡς ὑδρέλαιον , κατὰ μῖξιν ὡς αἱ κριθαὶ πυροῖς , κατὰ κόλλησιν ὡς λίθος λίθῳ , κατὰ πρόσφυσιν ὡς αἷμα σαρκὶ ἢ μυελῷ , κατὰ γόμφωσιν ὡς τὰ ξύλα διὰ τῶν γόμφων , κατὰ ἀντοχὴν καὶ περιπλοκὴν ὡς κρίκη , κατ´ ἐπιτηδειότητα ὡς ψυχὴ σώματι διὰ μέσου τινός , ὅπερ ἀμφοτέρων ἀναδεχόμενον τὴν φύσιν μίγνυσι τὸ σῶμα καὶ τὸ ἀσώματον , τὸ θεῖον καὶ τὸ γήινον .",
        "Label": "BAD."
    },
    {
        "Single Index": 245,
        "Text": "Ἀσφαλισάμενος τοίνυν καὶ ἀμφοτέρωθεν τὴν ἀπορίαν ἐφοδεύει τὴν λύσιν , λέγων ἢ οὔτε τὸ τὴν ἄλλου ἐνέργειαν ἐν ἑτέρῳ εἶναι ἄτοπον , οὔτε μίαν δυοῖν εἶναι κωλύει , οὔτε ἀνάγκη τὸν διδάσκοντα μανθάνειν , εἰ ταῦτα ἔσται . Πρὶν δὲ ταῦτα ἐπαγαγεῖν ἐπεξεργάζεται τὸ πρῶτον · ἔστι γάρ , φησίν , ἡ δίδαξις ἐνέργεια τοῦ διδασκαλικοῦ , πλὴν ἔν τινι ἐνεργουμένη καὶ οὐκ ἀποτετμημένη . Οὐδὲ τὸ δεύτερον κωλύει μίαν δυοῖν εἶναι τὴν αὐτήν , οὐ μὴν δὲ κατὰ τὸ λώπιον καὶ ἱμάτιον , ἀλλ´ ὥς ἐστι τὸ δυνάμει πρὸς τὸ ἐνεργοῦν · τὸ γὰρ δυνάμει ἄλλο καὶ ἄλλο τὸ ἐνεργείᾳ , ὅμως τὸ αὐτὸ καὶ ἓν ὑποκείμενον , εἰ καὶ κατ´ ἄλλον καὶ ἄλλον χρόνον . Ἢ μᾶλλον οὕτως ἐξηγητέον , ὅτι οὐκ εἶπε πρὸς τὸ ἐνεργείᾳ , ἀλλὰ πρὸς τὸ ἐνεργοῦν , καὶ νοητέον τὸ δυνάμει , οὐ τὸ ἀτελές , ἀλλὰ τὸ καθ´ ἕξιν . Διὰ τοῦτο γὰρ καὶ τὸ ἐνεργοῦν ἀντέθηκε · νόησον γὰρ ἰατρὸν καθ´ ἕξιν μόνον καὶ ἰατρὸν ἐνεργοῦντα . Ἀλλ´ ἄλλο τοῦτο καὶ ἄλλο ἐκεῖνο · ὁ μὲν γὰρ λέγεται ἰατρός , ὁ δὲ ἰατρεύων , ἀλλ´ ὅμως τῷ ὑποκειμένῳ ὁ αὐτός ἐστιν . Οὐ μὴν ἄλλ´ εἰ ἡ δίδαξις καὶ ἡ μάθησις τάχ´ ἂν καὶ μία φανείη , ὅτι ἄνευ ὑποκειμένων ὁρῶνται , τὸ δὲ διδάσκειν καὶ τὸ μανθάνειν ἐνέργειαί εἰσι συνάμα τοῖς ὑποκειμένοις τῶν ἑτέρων ὄντων , ἐκδηλότερόν ἐστι καὶ τὸ ἕτερον τοῦ εἶναι αὐτῶν . Ὁμοίως καὶ εἰσὶ τῆς διαστάσεως καὶ τοῦ διίστασθαι · ἡ γὰρ διάστασις ἕτερόν τι τῶν διισταμένων ἐστί , τὸ δὲ διίστασθαι διάθεσίς ἐστι συνάμα τοῖς ὑποκειμένοις . β . ( ἀλλ´ ὡς ὑπάρχει τὸ δυνάμει ὂν πρὸς . τὸ ἐνεργοῦν . . . ) . Οὐκ ἔστιν ἓν καὶ τὸ αὐτὸ τῷ λόγῳ ἡ ποίησις καὶ ἡ πάθησις , καθώς ἐστι τὸ λώπιον καὶ τὸ ἱμάτιον , ἀλλ´ ἐπεὶ ἡ ἐνέργεια τοῦ ποιοῦντος ἐν τῷ ποιουμένῳ ἐστὶ καὶ τοῦ κινοῦντος ἐν τῷ κινητῷ , τοῦτο δέ ἐστι τὸ δυνάμει , καὶ ἡ ἐνέργεια ἡ τοῦδε τελειωτικὴ τοῦ δυνάμει ἐστί , διὰ τοῦτο μία . Οὔτε εἰ τὸ πάσχειν καὶ τὸ ποιεῖν τὸ αὐτό ἐστιν ( ἐν γὰρ τῷ κινητῷ ἄμφω ) , ἀνάγκη καὶ τὸν διδάσκοντα μανθάνειν · οὐδὲ γάρ ἐστιν ὁ λόγος τοῦ ποιεῖν καὶ τοῦ πάσχειν εἷς , ὡς τοῦ λωπίου καὶ τοῦ ἱματίου , ὡς ἂν ἐξ ἀνάγκης ὁ διδάσκων μανθάνῃ , ἀλλ´ ὥσπερ ἡ ἐνθένδε ἐκεῖσε ὁδὸς καὶ ἐκεῖθεν ἐνταῦθα · μία γὰρ τῷ ὑποκειμένῳ , τῷ λόγῳ δὲ δύο καὶ διαφέρουσαι .",
        "Label": "BAD."
    },
    {
        "Single Index": 243,
        "Text": "ἰστέον ὡς ἡ φύσις τὰς ἐνεργείας αὐτῆς ἐλάττους ποιεῖ κατὰ τὴν ἡμέραν , ἤγουν πέψιν , ἐξαιμάτωσιν , θρέψιν , ὁμοίωσιν , ἡ δὲ ψυχὴ τὰς εʹ αἰσθήσεις καὶ κινήσεις καὶ φαντασίαν καὶ λογισμὸν καὶ μνήμην μείζονας , ἐν δὲ τῇ νυκτὶ τοὐναντίον . Τὰ βρέφη πίπτοντα κατὰ γῆς οὐ κλᾶται διὰ τὸ εἴκειν τῷ ἐδάφει τῆς γῆς , ἐπεὶ καὶ σπόγγος οὐ ῥήγνυται , ἀλλ´ ὄστρακον , καὶ κάλαμος ἀνέμου βίᾳ οὐ πίπτει , ἀλλὰ δρῦς . Τὰ βρέφη μέλους ἀκούοντα κλαυθμυρίζοντα ἡσυχάζει , εἶτα καὶ καθεύδει . συνουσίωται καὶ ἡ μουσικὴ ὡς καὶ πᾶσα τέχνη καὶ ἐπιστήμη τῇ ψυχῇ , ἐπειδὴ καὶ Πλάτων τὰς ἐπιστήμας ἀναμνήσεις εἶπε ψυχῆς . ἀκούσασα τοίνυν ἡ ψυχὴ τοῦ μέλους , ἀμόλυντος οὖσα καὶ τὰς ἐπιστήμας εἰλικρινεῖς ἔχουσα , δέχεται τοῦτο , μολυνθεῖσα δὲ ἐν τῷ σώματι εἰς λήθην τούτων ἔρχεται . Τὰ βρέφη περὶ τῶν τροφῶν κινούμενα ὑπνοῖ τῶν χυμῶν χεομένων ἐπὶ τὸν ἐγκέφαλον . τέλειοι τοῦτο οὐκ ἀνέχονται . Τινὲς τῶν μεθυόντων διπλᾶ βλέπουσιν · οἱ μύες τῶν ὀφθαλμῶν ὑπὸ τῆς πολλῆς ὑγρότητος πληρούμενοι καὶ χαλαροὶ γινόμενοι διαστρέφουσι τοὺς ὀφθαλμούς , τὸν μὲν ἄνω , τὸν δὲ κάτω · καὶ οὕτως αἱ ἀκτῖνες αὐτῶν οὐ τῷ αὐτῷ τόπῳ βάλλουσι , ἀλλ´ ἐν διαφόροις σώμασι , διὸ καὶ διπλῆν ὄψιν ἀπεργάζεται . δῆλον δὲ τοῦτο καὶ ἐκ τῶν τῷ δακτύλῳ τὸν ἕτερον τῶν ὀφθαλμῶν θλιβόντων καὶ ὠθούντων ἐπὶ τὰ ἄνω καὶ διπλᾶ αὐτῶν ἀναγκαζόντων ὁρᾶν . Οἱ ἐκ φύσεως στραβοὶ οὐχ ὁρῶσι διττῶς , ὅτι οὐκ ἔχουσι παρατροπὴν ἄνω καὶ κάτω , ἀλλ´ ἢ δεξιὰ ἢ ἀριστερὰ καὶ ἐπ´ εὐθείᾳ θέσει , καὶ οὕτως αἱ δύο ἀκτῖνες εἰς μίαν σώματος ἀντίληψιν πίπτουσι . Τὰ ἡβάσκοντα παιδία τραγᾷ περὶ τεσσαρεσκαιδέκατον ἔτος — τραγᾶν δέ ἐστι τὸ τραχέως φωνεῖν ὡς οἱ τράγοι — , ὅτι ἐς τὴν τοιαύτην ἡλικίαν ἀθρόα γίνεται αὔξησις τῆς ἡλικίας τῶν ἀνθρώπων · γυναιξὶ μὲν μαστοὶ πρὸς ὑποδοχὴν γάλακτος , ἰσχία δι´ ὑποδοχὴν παιδός , τοῖς ἀνδράσιν στῆθος καὶ ὦμοι διὰ τὰ βάρη καὶ ἐντεῦθεν καὶ τραχείας ἀρτηρίας εὐρύτης , κἀκ ταύτης τὸ τραγᾶν . οἱ ῥευματισθέντες τὴν φωνὴν ἀνώμαλον ἔχουσι διὰ τὴν ῥεύσασαν ὑγρότητα τῷ λείῳ ὑμένι τῆς ἀρτηρίας καὶ πληρώσασαν αὐτόν . Τὸ ἔλαιον ἔμετον πινόμενον κινεῖ καὶ μᾶλλον τοῖς ξανθοχολικοῖς ὡς ἀνωφερὲς καὶ μετεωρίζον τὰς τροφὰς ἐπὶ τὸν στόμαχον · ὃς βαρυνόμενος ἐπεγείρει τὴν ἀποκριτικὴν δύναμιν εἰς ἔμετον , μάλιστα δὲ τῇ ξανθῇ χολῇ ὡς λεπτομερεῖ καὶ ἐπὶ τὰ ἄνω νευούσῃ . Τὸ ἔλαιον οὐ μίγνυταί τισιν ὡς ἡνωμένον καὶ μὴ δυνάμενον τέμνεσθαι εἰς ἄτομα , ὅθεν οὐδὲ χεομένου θᾶττον εἰσδῦναι τῇ γῇ .",
        "Label": "BAD."
    },
    {
        "Single Index": 181,
        "Text": "Μεγαλοπρεπέστατε κῦρ μου καὶ τῷ ὄντι σεβασμιώτατε , ἐπειδὴ καὶ ἐν τοῖς κοσμικοῖς φίλτατόν με ἡγήσω παρὰ πάντας καὶ σύμβουλον δεξιώτατον , καὶ τοῦ μοναδικοῦ βίου γενόμενος , οὐδὲν ἔλαττον τοὺς σκοποὺς ἀνατίθης τῶν σῶν πράξεων , καὶ παρ´ ἐμοῦ βούλει τὰ λυσιτελοῦντά σοι διδάσκεσθαι καὶ συμφέροντα , οὐκ ἂν ἀποκνήσαιμι παραινέσαι σοι περὶ τῶν συμφερόντων σοι καὶ εἰσηγήσασθαι , τίνα βίον ἑλόμενος , κάλλιστα ἂν καὶ σαυτῷ καὶ τοῖς προσήκουσί σοι συμβουλεύσαις . Πολλῶν τοιγαροῦν οὐσῶν ἀρετῶν , δι´ ὧν ἄν τις ὁμοιωθείη θεῷ , οὐδεμίαν εἶναί φημι τῇ καθαρωτάτῃ ἀγάπῃ παραπλησίαν , ἐπειδὴ καὶ ταύτης ( κατὰ τὸ ἱερὸν φάναι εὐαγγέλιον ) πάντες οἱ νόμοι καὶ οἱ προφῆται ἤρτηνται . Ὁ τοίνυν τὴν ἀγάπην πρὸ παντὸς ἄλλου καὶ ἀντὶ πάντων οἰκειωσάμενος ἑαυτῷ οὗτος οὐ μόνον τῶν ἐκ θεοῦ μέτοχος ἐλλάμψεων γίνοιτο ἀλλὰ καὶ εἰρηνικώτατα διαβιῴη , μηδενὸς τῶν πάντων ἐναντιωθῆναι τούτῳ ἢ ἀντιπεσεῖν ἐξισχύοντος . Εἰ τοίνυν , ἐν μέσῳ τῷ βίῳ στρεφόμενος , ἀγαπητικώτατος ὁ αὐτὸς καὶ εἰρηνικώτατος τοῖς πᾶσι καθίστασο , πῶς οὐχὶ νῦν μᾶλλον τὸν τοιοῦτον βίον ζηλώσειας , ὅσῳ καὶ τῶν πραγμάτων ἀφέστηκας καὶ θεῷ πεπλησίακας ; Τῆς δὲ ἀγάπης εἰς δύο ταῦτα διαιρουμένης , εἴς τε τὴν πρὸς θεὸν εἰλικρινεστάτην οἰκείωσιν καὶ εἰς τὴν πρὸς τὸν πλησίον καθαρωτάτην διάθεσιν , τὸ μὲν πρὸς τὸν θεὸν μέρος ὅσον ἐπὶ τοῖς φαινομένοις κατώρθωκας , τῆς ἐπικήρου λαμπρότητος καὶ τοῦ φαινομένου προβλήματος τὸν κεκρυμμένον ἐν τῷ θεῷ βίον ἀνταλλαξάμενος · ἀγάπην δὲ πρὸς τὸν πλησίον ὡμολόγησας μὲν εὐθύς , τῷ βίῳ ἀποταξάμενος , καί που καὶ ἐν προθύροις γέγονας τοῦ τοιούτου καλοῦ , εἶτα δὴ ἐν μεταμέλῳ τῆς ἐπαγγελίας καὶ ὁμολογίας γενόμενος , ἄλλον τινὰ τρόπον ἢ πρότερον ᾕρησαι . Οὐ σύ , κῦρ μου μεγαλοφρονέστατε , ἐν τοῖς πρὸς ἐμὲ γράμμασι πολλάκις ἀνωμολόγησας ἶσα πατρὶ τὸν τιμιώτατον μητροπολίτην Κολωνείας τιμᾶν καὶ τὴν σύμπασαν αὐτῷ προσεμαρτύρησας ἀρετήν ; Οὐ καθηγητὴν ὠνόμασας ; οὐ φίλτατον καὶ οἰκειότατον , καὶ τὰ πρὸς ψυχὴν εὐνούστατον καὶ λυσιτελέστατον ; Εἶτα τί νεώτερον γέγονεν , ὅτι σὺ τὰς τοιαύτας ὁμολογίας καταλιπών , ἐπὶ τὰς ἐναντίας ὑπολήψεις μετέστης , καὶ ὃν ὡς πατέρα τετίμηκας , τοῦτον εἰς τὴν ἐναντίαν μερίδα τέθεικας ; Οὐκ οἶδας οἷόν ἐστι χρῆμα ὁ ἀρχιερεύς , καὶ ὅσα πρὸς Χριστὸν δύναται , ἐντὸς τῶν ἀδύτων ἑστὼς καὶ ἄγγελος χρηματίζων τοῦ κρείττονος , τῶν μὲν ὑπερευχόμενος τῶν δὲ κατευχόμενος ; Μὴ οὕτως ὁ θαυμασιώτατός μοι σὺ καὶ πρὸς πάντας τὴν ἀρετὴν ἀπαράμιλλος .",
        "Label": "BAD."
    },
    {
        "Single Index": 213,
        "Text": "ᾗ οὖν παραλλάσσουσι , διαπεφωνήκασιν , ᾗ δὲ διαφέρετον , τὴν ὁμωνυμίαν ἐκτήσαντο . Κατὰ τοῦτον τὸν λόγον καὶ τῷ μεγάλῳ Γρηγορίῳ ὁμώνυμος ὁ λοιπὸς Γρηγόριος πέφυκεν , εἴτε ὁ Νύσσης ἐστίν , ὥς τινες οἴονται , εἴθ´ ἕτερός τις ὕλη ταῖς συκοφαντίαις γενόμενος . οὗτοι γὰρ οἱ Γρηγόριοι τοῦ μὲν ὀνόματος τοῦ αὐτοῦ μετεσχήκασι , τῆς δὲ ἐπὶ τῷ ὀνόματι ὑπογραφῆς διαφόρως κεκοινωνήκασι . τὸν μὲ γὰρ θεολόγον ὑπογράφων ἐρεῖς , ὅτι Καππαδόκης , ὅτι Γρηγορίου καὶ Νόννης υἱός , ὅτι τὴν θεολογίαν πολύς , λευκὸς τὴν τρίχα , μέτριος τὴν ἡλικίαν , τὸ χρῶμα τοιόσδε , τὴν φύσιν ὀξὺς ἢ καθεστηκώς . ὁ δ´ ἄλλος οὐ πάντως πάντων αὐτῷ τούτῳ συγκεκοινώνηκεν , ἀλλὰ κατά τι παρήλλακται . ὁμώνυμοι μὲν οὖν εἰκότως εἰσί , Γρηγόριοι ἄμφω κατονομαζόμενοι , διαφόρου δὲ τῆς ἐπὶ τῷ ὀνόματι τυχόντες ὑπογραφῆς . Ἀλλ´ ἐρεῖς ὅτι ‘ διὰ τί μὴ συνωνύμους , ἀλλ´ ὁμωνύμους τούτους φαμέν , οἷον ἐπὶ τῶν Γρηγορίων , ὅτι Γρηγόριοι ἄμφω καὶ λογικὰ ζῷα καὶ δεκτικὰ ἐπιστήμης καὶ νοῦ ; εἰ οὖν κοινὸν αὐτοῖς καὶ τὸ ὄνομα , κοινὸς δὲ καὶ ὁ ὁρισμός , πῶς οὐ συνώνυμοι μᾶλλον εἶεν , ἀλλὰ ὁμώνυμοι ; ’ ὅτι τὸ εἶναι τοῖς αὐτοῖς ζῴοις λογικοῖς καὶ θνητοῖς οὐχ ὡς Γρηγορίοις οὖσίν ἐστιν , ἀλλ´ ὡς ἀνθρώποις , ὥσπερ καὶ τὸ εἶναι οὐσίαις ἐμψύχοις αἰσθητικαῖς οὐχ ὡς ἀνθρώποις οὖσιν , ἀλλ´ ὡς ζῴοις . ζητοῦμεν δὲ τοὺς τῶν ὑπάρξεων ὅρους , οὐ τῶν μετεχομένων εἰδῶν καὶ γενῶν . ὁ τοίνυν καθ´ ἕνα ἡμῶν , ᾗ μὲν ἀπὸ συνδρομῆς συμβεβηκότων συνέστηκε , τὴν ἰδίαν δεικνύει ὕπαρξίν τε καὶ ἰδιότητα , ᾗ δὲ ἄνθρωπος λέγεται , τῇ μετοχῇ τοῦ εἴδους προσαγορεύεται . ὁ γοῦν ὁριζόμενος τὸν Γρηγόριον ζῷον λογικὸν καὶ θνητὸν οὐχ ὡς Γρηγόριον ὁρίζεται , ἀλλ´ ὡς ἄνθρωπον . ὡς μὲν γὰρ Γρηγόριος Καππαδόκης τυχόν ἐστι καὶ τῷ μεγάλῳ Βασιλείῳ συμφοιτητής , ζῷον δὲ λογικὸν λέγεται , ὅτι τοῦ ἀνθρωπείου εἴδους μετέσχηκε . καὶ τοῦτο θαυμάζω τῶν φιλοσοφησάντων ἐγώ , ὅτι δέον τοὺς ἀνθρώπους ποτὲ καὶ συνωνύμους εἰπεῖν , ἐν οὐδενὶ τῶν λόγων αὐτῶν τὴν ὁμωνυμίαν εἰς τὴν συνωνυμίαν μετήλλαξαν , διότι οἱ ὅροι γνωριστικοὶ τῶν ὁριζομένων πεφύκασιν . Ἆρα γοῦν ὁ τὸν Γρηγόριον ὁριζόμενος ζῷον λογικὸν καὶ θνητὸν ἐγνώρισε τοῦτον τοῖς ἐρωτήσασιν , ὅστις ἐστίν ; ὁ γὰρ ὅρος οὗτος ἀνθρώπου φύσιν , ἀλλ´ οὐ Σωκράτους ὑπόστασιν ἢ Γρηγορίου δηλοῖ . ἐπεὶ οὖν πάντα τὰ ὄντα καὶ ὑπάρχει κατ´ ἰδίαν ὑπόστασιν καὶ μετέχει τινός , οἱ τὰς ὑπάρξεις τῶν ὄντων ὁριζόμενοι κατορθοῦσι μᾶλλον ἢ οἱ τὰς φύσεις ὧν μετεσχήκασιν .",
        "Label": "BAD."
    },
    {
        "Single Index": 87,
        "Text": "Ποθεῖς μὲν ἴσως δέχεσθαί μου γραφὰς καὶ μανθάνειν τὰ κατ´ ἐμέ · ποθεῖς ἄρα καὶ ( τοῦτο οἶδα ) διψᾷς τὰς ἐμὰς συλλαβὰς ὥσπερ ἐγὼ τὰς σάς , καθάπερ ὕδωρ οἱ βάτραχοι . Ἀλλ´ οὐ δίδωσιν ἡ τῶν πραγμάτων κατάστασις , καὶ ἡ ἡμετέρα διάστασις , καὶ ἡ τῶν βιωτικῶν περιφορά , τὸ ἐμοὶ καταθύμιον ἐνδελεχῶς . Πρὸς τίνα ἄλλον κινήσω χεῖρα καὶ κάλαμον ; Πρὸς τίνα ἄλλον τὰ τῆς γλώττης διαλύσω δεσμά , ἥτις τοσοῦτον χρόνον τῇ ἀφασίᾳ ἐδούλευσε ; Πρὸς τίνος ἄλλου γραφὴν ἀντιγράψω , καὶ τοῦτο δὴ τὸ ἔπος ἐπᾴσω : » βάλλ´ οὕτως « , φίλη κεφαλή , » αἴ κέν τοι φόως ἑτάροιο γένηαι « ; Ἦ δῆλον ὅτι πρὸς τὴν σὴν τοῖς λόγοις χρήσομαι καὶ τούτῳ δὴ τῷ ἔπει ἐξαίρων σὲ τὸν πάμμεγαν ὑπὲρ πάντας εἰς ἅπαντας · » οἶος πέπνυσαι « , αἱ δ´ ἄλλαι » σκιαὶ ἀΐσσουσιν « ; ὡς γὰρ ἡ σὴ μελίρρυτος εἰς χεῖρας ἐμὰς ἐδόθη γραφή , καὶ ἀνεπτύχθη ( πῶς ἂν εἴποις ; ) ἡδέως , καὶ ἀνεγνώσθη ( πῶς ἂν ἐρεῖς ; ) ἀσπασίως , καὶ ἀπεδέχθη θαυμασίως οἵως , εὐθὺς ἔπαθόν τι πρὸς ταύτην τοῖς πολλοῖς ἄπιστον · ἐξέστην ἐκ τῆς ἀμέτρου χαρᾶς καὶ ἡδονῆς , καὶ μικροῦ δεῖν κατεπεπτώκειν εἰς γῆν ἄφωνος γεγονώς , εἰ μή τις ἀναλαβὼν τοῦ τοιοῦδε ἀνεκαλέσατο πτώματος · καὶ τότε ἔγνων , ὡς οὐ μόνον λύπη καὶ δάκρυα ἐκπλήττουσί τε καὶ ὥσπερ ἐμβρόντητον ποιοῦσι τὸν ἄνθρωπον , ἀλλὰ καὶ ἡδονὴ καὶ γέλως λάβρως ἐμπεσόντα , ταράττουσι καὶ ἐκπλήττουσιν . Ἔπειτα ἀνενεγκών , δίς σου τὴν γραφὴν ἐπῆλθον . Καὶ τί οὐκ ἐθαύμασα , τί οὐκ ἐξεπλάγην ; τὸν νοῦν , τὸ κάλλος , τὴν συνθήκην τῶν λέξεων , τὸν τῶν νοημάτων ῥυθμόν , τὴν τῶν γραμμάτων ὡραιότητα , τὴν τῶν στίχων ἰσότητα , τὴν ἀστειότητα τῶν συλλαβῶν , τὴν γλυκύτητα · πάντα εἷλκον , καὶ ἄλλοτε ἄλλο πρὸς ἑαυτὸ ἐπεσπᾶτο . Καὶ τὴν λίθον μὲν εἶναι πιστεύομεν εἰς χρυσὸν ἀκριβῆ βάσανον · ἐγὼ δέ φημι τῶν σῶν ( μᾶλλον δὲ τρόπου τοῦ σοῦ ) ἀψευδῆ δοκιμασίαν τὰ γράμματα . Ἀλλ´ οἷον μικροῦ δεῖν καὶ τόδε παρέδραμε · προσονειδίσω γάρ σοι μικρὸν φιλικῶς ἅμα καὶ ποθεινῶς .",
        "Label": "BAD."
    },
    {
        "Single Index": 142,
        "Text": "Ταύτην δὴ τὴν φορὰν συνεχῆ δυνατὸν εἶναι μόνην τῶν ἄλλων κινήσεων ἀποφαίνεται , ὅτι ἐκεῖναι μὲν τὰ ἐναντία ἔχουσιν ὅρους , αὕτη δέ , εἰ καὶ τὸ ἄνω καὶ κάτω ὅρους ἔχει δόξειεν , ἀλλὰ ταύτης ἡ κύκλῳ οὐκ ἂν ἔχοι ὅρους τινάς , ὡς δειχθήσεται , διὸ καὶ αὕτη προτέρα . ( Ἐναντίαι δὲ αἱ εἰς τὰ ἐναντία . . . ) . Ἐναντίοι μὲν οἱ ὅροι , καθὼς καὶ ἐξέθετο , αἱ δὲ εἰς τὰ ἐναντία κινήσεις ἐναντίαι . Πῶς δὲ μία καὶ συνεχὴς ἐξ ἐναντίων κινήσεων γένοιτο ; μέσον γὰρ τῶν δύο ἐναντίων κινήσεων ἠρεμία ἐστί · τὸ γὰρ μὴ ἀεὶ κινούμενον τήνδε τὴν κίνησιν , ὂν δὲ πρότερον πρὸ τῆς εἰς τὸ ἐναντίον κινήσεως , ἠρεμεῖ . Φανερὸν δ´ ὅτι πρὸ τῆς εἰς τὸ ἐναντίον μεταβολῆς ἠρεμήσει τὸ πρᾶγμα καὶ οὐκ ἔσται μία καὶ συνεχὴς ἡ κίνησις ἐκ τῶν δύο . Ὁμοίως καὶ ἐπὶ γενέσεως καὶ φθορᾶς · ἔστι γὰρ ἑκατέρα τούτων καὶ ἁπλῶς καὶ καθ´ ἕκαστον , ἁπλῆ μὲν γὰρ γένεσις καὶ φθορὰ ἡ ἁπλῶς , τὶς δὲ γένεσις καὶ φθορὰ ἡ καθ´ ἕκαστον . Ὥστε καὶ μέσον τούτων χρόνος ἠρεμίας ἐσεῖται καὶ οὐκ ἔστι συνεχὴς ἡ γένεσις τῇ φθορᾷ . Ἐπεὶ δὲ ἐναντία εἰσὶ τὰ ἀμφωτέρωθεν ὑποκείμενα , τὸ δὲ ὂν πρὸς τὸ μὴ ὂν οὐκ ἐναντία , ἀλλὰ μᾶλλον ἕξις καὶ στέρησις , μηδὲν διαφερέτω , φησίν , ἐναντίας ἢ μὴ ἐναντίας εἶναι τὰς μεταβολάς . Μόνον τοῦτο ζήτει , εἰ δυνατὸν παρεῖναι αὐτὰς ἐπὶ τῷ αὐτῷ . Ἐπεὶ δὲ οὐ δυνατὸν συμπαρεῖναι γενέσει φθοράν , πλέον μὴ ζήτει , εἰ ἐναντίαι αὕται ἢ μή · τοῦτο γὰρ οὐ χρήσιμον τῷ λόγῳ . Μὴ δὲ ζήτει ὅτι καὶ πῶς ἠρεμήσει ἐν τῷ μὴ ὄντι · οὐ γὰρ ἠρεμεῖ τὸ μὴ ὄν . Ὥστε ἐπεὶ οὐκ ἠρεμεῖ τὸ μὴ ὄν , ἀνάγκη συνεχῆ εἶναι τὴν ἀπὸ τοῦ ὄντος εἰς τὸ μὴ ὂν καὶ τὴν ἀπὸ τοῦ μὴ ὄντος πάλιν εἰς τὸ ὄν . Μὴ τοῦτο γοῦν ζήτει , ὅτι οὐδὲ χρησιμεύει τῷ λόγῳ , ἀλλ´ εἰ μόνον γίνεται χρόνος μεταξὺ γενέσεως καὶ φθορᾶς . Καὶ εἰ χρόνος ἔσται , οὐ συνεχεῖς αἱ κινήσεις ἐσοῦνται · οὐδὲ γὰρ ἐν ἐκείναις τᾶς ἄλλαις κινήσεσιν ἡ ἐναντίωσις χρήσιμον , ἀλλὰ τὸ μὴ ἐνδέχεσθαι ἅμα ὑπάρχειν τήν τε ἀπὸ τοῦ μέλανος εἰς λευκὸν κίνησιν καὶ τὴν ἀπὸ τοῦ λευκοῦ εἰ τὸ μέλαν . Οὐ δεῖ δὲ καὶ εἰς τοῦτο ταράττεσθαι , ὅτι ἑνὸς ἑνὶ ἐναντίον · καὶ ἐνταῦθα ἡ κίνησις καὶ ἠρεμία καὶ κινήσει ἐναντίον ἓν δυσίν · ἀλλὰ μόνον τοῦτο λάμβανε , ὅτι τρόπον τινά ἐστι κίνησις ἠρεμίᾳ ἐναντίον καὶ τρόπον ἄλλον κίνησις κινήσει ἐναντίον , καὶ οὐ τὸν αὐτὸν τρόπον , ἀλλ´ ἐκεῖ μὲν ὡς ἕξις στερήσει , ἐνταῦθα δὲ ὡς ἐναντία κίνησις ἐναντίᾳ κινήσει .",
        "Label": "BAD."
    },
    {
        "Single Index": 319,
        "Text": "Ὥστε τὸ νῦν ἐπὶ τοῦ χρόνου ἀεὶ τέλος καὶ ἀρχή · συνεχὴς γὰρ καὶ οὐχ ἵσταταί ποτε . Ἐπὶ δὲ τοῦ πράγματος τὸ ὕστερον δέξεταί τις καὶ οὐ τὸ πρότερον , ἵνα μὴ συμβαίη τὸ αὐτὸ καὶ ἓν εἶναι καὶ ὂν καὶ οὐκ ὄν , καὶ ἀεὶ τοιοῦτον ἐν συνεχείᾳ . ( Ἐν ὁτωοῦν γὰρ τοῦ Α ἀληθὲς εἰπεῖν . . . ) . Ἔστω χρόνος ὁ ΑΒΓ , τὸ δὲ κινούμενον πρᾶγμα Δ · ἔστω οὖν τοῦτο λευκὸν ἐν τῷ Α χρόνῳ , κινεῖται δὲ εἰς τὸ γίνεσθαι οὐ λευκόν . Ἐγένετο οὖν ἐν τῷ Β τελέως οὐ λευκόν · ἐν τῷ μέσω γοῦν τῷ Γ ἄρα λευκόν ἐστι καὶ οὐ λευκόν . Ἐν ὁτῳοῦν οὖν τοῦ Α λευκὸν καὶ ἐν ὁτῳοῦν τοῦ Β οὐ λευκόν , ἐν δὲ τῷ Γ οὐ δοτέον ἐν παντί , ἵνα μὴ ᾖ λευκὸν καὶ οὐ λευκὸν καὶ ἡ ἀντίφασις συνέλθοι . Ἀλλὰ τὸ τελευταῖον σκόπει , ἐφ´ οὗ τὸ καθ´ ὃ λευκὸν ὂν δι´ ὅλου τοῦ Α , καὶ ἤδη εἴ τι πλατυκὸν ἦν ἐν τῷ Γ , ἐν αὐτῷ τῷ τελευταίῳ τοῦ Γ οὐ λευκὸν γέγονε . Τοῦτο δή ἐστι τὸ ὕστερον τοῦ Γ καὶ οὐ τὸ πρότερον · τὸ γὰρ πρότερον ὅλον ἦν λευκὸν ἐν τῷ πλατυκῷ Γ , ἐν τῷ τελευταίῳ δὲ οὐ λευκόν . Ὥστε αὐτὸ τὸ Γ ἄτομόν τι ἐστί , καὶ οὐ χρόνος τις ἄτομος , ἀλλὰ νῦν μόνον ὅ ἐστι τὸ ὕστερον τοῦ χρόνου καὶ τελευταῖον τοῦ πράγματος . Ἢ εἰ μὴ τοῦτο εἴποι τις ἀλλὰ πλατυκὸν δεχόμενος τὸ Γ καὶ χρόνον τιθεὶς ἐν αὐτῷ καὶ ἐν παντὶ λέγοι τὸ εἶναι , καὶ τὸ μὲν εἶναι τοιόνδε τι πρᾶγμα , εἰ μὲν ἐπὶ γενέσεως καὶ φθορᾶς σκοποίη , ὅτε γέγονεν οὐκ ἔσται , καὶ ὅτε ἔφθαρται ἔσται . Καὶ ἡ ἀντίφασις συνέλθῃ ἅμα ἐπὶ τοῦ αὐτοῦ . Εἰ δὲ ἐπὶ ἀλλοιώσεως , ἅμα λευκὸν καὶ οὐ λευκὸν ἔσται χρόνον τινὰ τὸν ἐν τῷ Γ . Τοῦτο δὲ συμβαίνει , εἴ τις εἰς ἀτόμους χρόνους διαιρεῖ τὸν Α Β Γ χρόνον εἰς τὸ Α , τὸν Γ καὶ τὸν Β · εἰ γὰρ ὃ ἂν ᾖ πρότερον μὴ ὂν ἀνάγκη γίνεσθαι ὄν , καὶ ὅτε γίνεται οὐκ ἔστιν , ὑπόθου ἀτόμους δύο χρόνους Α καὶ Β . Εἰ γοῦν ἐν τῷ Α γίνεται λευκόν , τὸ δὲ γινόμενον οὐκ ἔστι , ἔστι δὲ λευκὸν ἐν ἄλλῳ ἀτόμῳ χρόνῳ τῷ Β · ἐν ὅλῳ τῷ Α γίνεται καὶ οὐκ ἔστι , καὶ ἐν ὅλῳ τῷ Β ἐστί .",
        "Label": "BAD."
    },
    {
        "Single Index": 226,
        "Text": "κάμνει δὲ πολλάκις καὶ αὐτὸς ὁ καθαρὸς νοῦς πρὸς τὴν ἀντίληψιν τῶν θείων αὐγῶν , διότι οὐκ ἔστιν ἐλεύθερος , οὐδὲ παντάπασιν ἄϋλος , ἀλλ´ ἔνυλος καὶ σωματικός . ἔσται δὲ ὅτε , μετὰ τὴν ἀπὸ τοῦ σώματος ἀπόλυσιν καὶ τὴν ἐλπιζομένην ἀποκατάστασιν , διηνεκῶς ἐνατενίζει θεῷ . Διατί ὅλως ἐστὶ τὸ κακόν . Τὸ κακὸν κυρίως οὐκ ἔστιν , ἀλλὰ στέρησις ἐστὶ τοῦ ἀγαθοῦ , ὥσπερ τὸ σκότος ἀπουσία καὶ στέρησις τοῦ φωτός . ὁ δὲ φιλόσοφος Πλάτων ἑτέρως τὸν λόγον βιάζεται , παρυφίστασθαι λέγων τὸ κακὸν διὰ τὴν τοῦ κόσμου τελειότητα . οἶον δέ ἐστι τὸ λεγόμενον , ἄκουε . εἰ τέλειος ἐστὶν ὁ κόσμος , οὐ τὰ ἄφθαρτα μόνον , ἀλλὰ καὶ τὰ φθαρτὰ πάροδον ἔσχεν εἰς τὸ εἶναι . τὸ δὲ παρὰ φύσιν ἐν τοῖς φθαρτοῖς ἐστὶ σώμασι καὶ ἐν ταῖς ἡμετέραις ψυχαῖς . εἰ οὖν ἐστὶ τὸ κακόν , ἵνα τὸ φθαρτὸν ᾖ · τοῦτο δέ , ἵνα μὴ μόνον ᾖ τὸ ἀΐδιον · τοῦτο δέ , ἵνα τέλειον ᾖ τὸ πᾶν · τοῦτο δὲ διὰ τὴν εἰς τὸν κόσμον πρόνοιαν · σαφέστατα δήπου δείκνυται διὰ τὴν πρόνοιαν εἶναι τὸ κακόν , ἵνα τελείως ᾖ πρόνοια , τέλειον ἀποφήνασα τὸν κόσμον . Τελεώτερον περὶ τοῦ κακοῦ . Οὔτε οἱ λέγοντες ἁπλῶς εἶναι τὸ κακὸν ἀληθεύουσιν οὔτε οἱ λέγοντες μὴ εἶναι , ἐκεῖνοι δὲ τὸ ἀκριβὲς φάσκουσιν οἱ λέγοντες πῆ μὲν εἶναι , πῆ δὲ μὴ εἶναι . διττὸν γάρ ἐστι τὸ κακόν , τὸ μὲν οὐδὲν ἕτερον ἢ μόνον κακόν , τὸ δὲ παρεμπλοκὴν ἔχον καὶ ἕνωσιν πρὸς τὸ ἀγαθόν . τὸ μὲν οὖν μόνως κακὸν ἐν τοῖς οὖσι πάροδον οὐκ ἔλαχε · πῶς γὰρ ἂν τῆς ἀγαθότητος πάντων αἰτίας οὔσης οὐσιωθῆναι δύναται τὸ κακόν ; τὸ δὲ συμπεπλεγμένον μετὰ τοῦ ἀγαθοῦ ἔστιν ἐν τοῖς οὖσιν . οἶον ἡ ψυχὴ οὐ πάντοτε μετέχει τοῦ ἀγαθοῦ , ἀλλ´ ἔστιν ὅτε οὐ μετέχει . αὐτὸ οὖν τὸ μὴ μετέχειν τοῦ ἀγαθοῦ κακόν ἐστιν · ἀλλ´ οὐκ ἔστι κακὸν ἄκρατον , ἀλλὰ μεμιγμένον τῷ ἀγαθῷ . τῇ γὰρ μετοχῇ τοῦ ἀγαθοῦ ἀγαθῷ ὄντι πράγματι συμπλέκεται τὸ μὴ μετέχειν αὐτοῦ ἔστιν ὅτε , ὅπερ κακόν ἐστιν ἄντικρυς . διατοῦτο καὶ Πλάτων ἐν μὲν τῷ Τιμαίῳ κατὰ τὴν δημιουργικὴν βούλησιν ἀγαθὰ μὲν πάντα , φαῦλον δὲ μηδὲν εἶναι φησίν · ἐν δὲ τοῖς πρὸς τὸν γεωμέτρην λόγοις οὔ φησιν ἀπολέσθαι τὰ κακά , ἀλλ´ ἐξ ἀνάγκης εἶναι · ὡς ἀκριβὴς τῷ ὄντι φιλόσοφος ἄνω μὲν περὶ τοῦ καθόλου κακοῦ λέγων , καὶ διατεινόμενος ὅτι οὐ συνεισῆλθε τῷ βίῳ ἡ ἀμιγὴς κακία , κάτω δὲ περὶ τοῦ μερικοῦ κακοῦ καὶ τοῦ συμμεμιγμένου τῷ ἀγαθῷ φιλοσοφῶν .",
        "Label": "BAD."
    },
    {
        "Single Index": 218,
        "Text": "καὶ νῦν μὲν ὅρασιν ὁρᾷ ( τὸν γὰρ δεσπότην εἶδε ) , νῦν δ´ ἀκοαῖς εἰσδέχεται φωνὴν θεοῦ καλοῦσαν . ἄκουσον δὲ καὶ τὴν ἁφὴν ἐκ τῶν αὐτοῦ ῥημάτων · καὶ γὰρ ‘ ἡ γλῶσσά μου ’ φησὶ ‘ κάλαμος γραμματέως ’ , γλῶσσαν οὐ τὴν τοῦ σώματος εἰπὼν τὴν φαινομένην ( καὶ γὰρ ἔργον αὐτῆς ἐστι τὸ λέγειν , οὐ τὸ γράφειν ) , ἀλλὰ τὴν γλῶσσαν τοῦ νοὸς τὴν ἔνδον κεκρυμμένην , ἧς ξενοτρόπως ἥπτετο τὸ πνεῦμα τῆς σοφίας καὶ τὰς τῶν ὄντων δι´ αὐτῆς ἐκαλλιγράφει γνώσεις . ἀλλ´ ὅρα καὶ τὴν γευστικὴν αἴσθησιν τῆς καρδίας · γλυκαίνεσθαι γὰρ ἔφησε τὸν λάρυγγα τὸν τούτου ἐπέκεινα τοῦ μέλιτος τοῖς τοῦ θεοῦ λογίοις . εἰ θέλεις καὶ τὴν ὄσφρησιν , ἰδού σοι καὶ τὸ ῥῆμα · ‘ ἐκ τῶν ἀμφίων σου στακτὴ καὶ σμύρνα καὶ κασία . ’ οὕτω Δαυὶδ ταῖς τοῦ νοὸς αἰσθήσεσιν ἁπάσαις πασῶν ἀντελαμβάνετο τοῦ πνεύματος χαρίτων . Οὐ πάντα δὲ τὰ ῥήματα τὰ τοῖς ψαλμοῖς ἐνόντα δέξεται τὴν ἐξέτασιν καθ´ ἕνα μόνον τρόπον , καθ´ ἱστορίαν τὸ τυχόν , ἢ κατὰ προφητείαν ἢ κατὰ πρᾶξιν ἠθικὴν ἢ κατ´ ἀλληγορίαν . πολλάκις γὰρ ἐν τοῖς αὐτοῖς πολλοὺς εὑρήσεις λόγους . εἰ βούλει δέ , μοι λάμβανε τοῦ πράγματος εἰκόνα · ὥσπερ γὰρ ἐν τοῖς σπέρμασιν ὁρῶμεν καὶ τοῖς δένδροις ποικίλας καὶ πολυειδεῖς ἐκφύσεις καὶ δυνάμεις ( ῥίζα γὰρ δένδρῳ πέφυκε καὶ στέλεχος καὶ κλάδοι , ἔχει καὶ φύλλα καὶ φλοιὸν καὶ τὴν ἐντεριώνην · ὡσαύτως ἐν τοῖς σπέρμασι καὶ χλόη καὶ καλάμη , καὶ μετὰ ταύτας φύουσιν ἀθέρες τε καὶ λέπος · ἐννόει δὲ καὶ τὸν καρπόν , πῶς ἀνθ´ ἑνὸς μυρίοι ) , οὕτως ἐπὶ τοῦ πνεύματος , ἢ μᾶλλον πολλῷ πλέον . ἵνα δ´ ἀφεὶς τὰ περιττὰ συντετμημένως εἴπω , μετάγονται καὶ πρὸς ἡμᾶς τῶν ψαλμικῶν τὰ πλείω . ἐχθροὺς οὖν πάντας τοῦ Χριστοῦ τοὺς δαίμονας κλητέον · καὶ δυσμενεῖς ἐνεδρευτὰς καὶ πλάνους καὶ δολίους , διώκοντας , ἐκθλίβοντας , συνεπιτιθεμένους , τούτους αὐτοὺς τοὺς δαίμονας καὶ πάλιν νομιστέον · Ἀβεσαλὼμ δὲ καὶ Σαοὺλ καί τινα τῶν τοιούτων τὸν ἔξαρχον τῶν πονηρῶν πνευμάτων λογιστέον · Δαυὶδ δὲ πάλιν καὶ χριστόν , πρὸς δὲ καὶ βασιλέα , ῥητέον ἕκαστον ἡμῶν μυστικωτέρῳ λόγῳ . ὡς γὰρ Δαυὶδ ἐκ χρίσματος ἦλθεν εἰς βασιλείαν ( καὶ γὰρ ἐχρίσθη πρότερον τῷ τῆς ἀρχῆς ἐλαίῳ ) , οὕτως ἡμεῖς τυγχάνομεν τῆς ἄνω βασιλείας ἐλαίῳ προχριόμενοι βαπτίσματος τοῦ θείου . ὅσα δ´ οὐ προσαρμόζουσι τῶν ψαλμικῶν ῥημάτων , τοῦ πνεύματος ἡγούμεθα φωνὰς τοῦ παναγίου , ὡς τοῦ δευτέρου τὰ ῥητὰ καὶ τῶν παραπλησίων , ἐκ τούτων ἁγιάζοντες τὰς ἑαυτῶν καρδίας .",
        "Label": "BAD."
    },
    {
        "Single Index": 178,
        "Text": "εἰ ἡ ψυχὴ οὔτε σῶμα οὔτε συμβεβηκός , λείπει ὅτι ἀσώματός ἐστι καὶ ἄφθαρτος κατὰ τοὺς θείους πατέρας . Ἐπὶ δὲ τῶν νοητῶν ἕνωσις μὲν λέγεται , οὐκ ἀλλοίωσις δέ . ὥσπερ ὁ ἥλιος τὸν ἀέρα εἰς φῶς μεταβάλλει ἀσύγχυτος αὐτὸς μένων , οὕτω καὶ ἡ ψυχὴ ἐν τῷ σώματι · παρὰ τοσοῦτον δὲ τὸ διάφορον , ὅτι ὁ ἥλιος ἐν τόπῳ περιγράφεται . οὐ κρατεῖται ἡ ψυχὴ ὑπὸ τοῦ σώματος , ἀλλὰ μᾶλλον κρατεῖ . καὶ τὸ σῶμα ἐν τῇ ψυχῇ ἐστι · διὰ παντὸς γὰρ σώματος χωροῦσι τὰ νοητὰ ἀκωλύτως . ἡ ψυχὴ ἐν ἑαυτῇ μέν ἐστιν ὅταν λογίζηται , ἐν τῷ νοῒ ὅταν νοῇ , ἐν τῷ σώματι δὲ ὡς ἐν σχέσει καὶ ἐν τῷ παρεῖναι , ὡς λέγεται καὶ ὁ θεὸς ἐν ἡμῖν . δεδέσθαι φαμὲν ὑπὸ τοῦ σώματος τὴν ψυχὴν ὡς ὑπὸ τῆς ἐρωμένης τὸν ἐραστήν . οὐ σωματικῶς οὐδὲ τοπικῶς , ἀλλὰ κατὰ σχέσιν δέδεται ἡ ψυχὴ τῷ σώματι · τὸ γὰρ ἀμερὲς οὐκ ἐν τόπῳ . λέγει Εὐνόμιος ὡς αἱ θεῖαι δυνάμεις ἡνώθησαν ταῖς δυνάμεσι τοῦ σώματος ἤγουν ταῖς αἰσθήσεσι , καὶ τοῦτο δοξάζει σάρκωσιν . χρὴ δὲ νοεῖν ὡς κατὰ τὴν οἰκείαν φύσιν τῶν ἀσωμάτων ἀσυγχύτως γίνεται ἡ ἕνωσις τῶν οὐσιῶν , μὴ καταβλαπτομένης τῆς θειοτέρας ἐκ τῆς ὑποδεεστέρας . ἡ γὰρ καθαρὸς ἀσώματος φύσις ἀκωλύτως χωρεῖ διὰ πάντων , δι´ αὐτῆς δ´ οὐδέν . οὐκ εὐδοκία τοίνυν ὁ τρόπος τῆς ἑνώσεως · τὸ γὰρ ἀναλαβεῖν σῶμα εὐδοκίας , τὸ δὲ μὴ σύγχυσιν γενέσθαι φύσεως θείας . Τὰ ἔναιμα ἐκ τῶν τεττάρων χυμῶν , τὰ δ´ ἄναιμα ἐκ τῶν ἄλλων χυμῶν καὶ ἐκ τοῦ ἀναλογοῦντος αἵματι . Ἀριστοτέλης τὰ ζῷα προσεχῶς ἐξ αἵματός φησι γίνεσθαι καὶ τρέφεσθαι καὶ αὔξεσθαι καὶ τὸ σπέρμα ἐξ αἵματος . ὁ δ´ Ἱπποκράτης λέγει ἐκ τῶν τεττάρων , ἵν´ ἐκ τῶν γεωδεστέρων τὰ στερεώτερα γίνωνται , ἐκ δὲ τῶν μαλακωτέρων τὰ μαλακά . ποτὲ καὶ οἱ τέτταρες εὑρίσκονται ἐν τῷ αἵματι ἐν ταῖς φλεβοτομίαις , ὅθεν καὶ δοκοῦσιν ἐν τούτῳ συμφωνεῖν . Αἱ τέτταρες ποιότητες ἐν τοῖς στοιχείοις εἰσὶ καὶ οὐ καθ´ αὑτάς . τὸ στοιχεῖον ἁπλοῦν σῶμά ἐστιν κατ´ ἐνέργειαν ἔχον ἄκρας τὰς ποιότητας . ἕκαστον τῶν στοιχείων ἀποβαλὸν μίαν τῶν ποιοτήτων ἕτερόν τι γίνεται κατὰ σύγκρισιν καὶ διάκρισιν . δύο γένη ἀέρος κατὰ τὸν Ἀριστοτέλην , τὸ ἀτμῶδες τὸ ἐκ τῆς ἀναθυμιάσεως τοῦ ὕδατος καὶ τὸ καπνῶδες τὸ ἐξ ἀποσβέσεως πυρός . τοῦτο θερμόν · ἐκεῖνο τὰ πρῶτα μέν ἐστι θερμόν , ὕστερον δὲ ψύχεται . ἐκ δὲ τῶν τεττάρων στοιχείων τὰ πάντα καὶ εἰς ταῦτα ἀναλύεται . Πλάτων φησὶ τὰ τρία στοιχεῖα μεταβάλλειν εἰς ἄλληλα , οὐ μὴν δὲ καὶ τὴν γῆν .",
        "Label": "BAD."
    },
    {
        "Single Index": 79,
        "Text": "Φαίνεται μὲν ἐξ οὐ καλῆς ὑποθέσεως , ὡς ὁ λόγος φθάσας ἐγνώρισεν , εἰς τὴν βασίλειον ἀρχὴν ἀναχθείς · ἐπεὶ δὲ τοῦ κράτους ἐγκρατὴς ἐγεγόνει , βραχὺν μέν τινα χρόνον τὴν βασιλείαν , ἵν´ οὕτως εἴπω , διέπαιξε , τὰ μὲν τῷ καιρῷ διδοὺς καὶ τῇ ἀδοκήτῳ ἐκβάσει τοῦ πράγματος , τὰ δὲ τῇ γυναικὶ χαριζόμενος καὶ οἷον θυμηδίας αὐτῇ καὶ ἀναπαύλας προσμηχανώμενος . Ἐπεὶ δὲ πρὸς τὸ μέγεθος τοῦ κράτους διέβλεψε καὶ τὸ πολυειδὲς τῆς προνοίας διέγνω , καὶ ὁπόσον μέρος τῶν περιστάσεων αἱ περὶ τὰ πράγματα φροντίδες τῷ ὡς ἀληθῶς συλλέγουσιν βασιλεῖ , ὅλως ἀθρόος μετήλλακτο , καὶ ὥσπερ ἀνὴρ ἐκ μειρακίου γενόμενος ἀνδρικώτερον ἅμα καὶ γενναιότερον τῆς βασιλείας ἀντείχετο .",
        "Label": "BAD."
    },
    {
        "Single Index": 328,
        "Text": "ὁ τοίνυν τοιούτων ἑαυτὸν ἐξαρτήσας πνευμάτων καὶ τοιαύτην πρεσβεύσας ἐπίπνοιαν καὶ θαυμάσας μὲν τὴν τῆς γυναικὸς κατοχὴν καὶ ὥς τινα τῶν κρειττόνων αὐτὴν ἐκπλαγείς , τιμήσας δὲ καὶ τοὺς ἐξάρχους καὶ μυσταγωγοὺς τῆς αἱρέσεως πότερον τῆς ἡμετέρας αὐλῆς ὢν τυγχάνει ἢ τῆς Ἑλληνικῆς καὶ Χαλδαϊκῆς συμμορίας ; καὶ πότερον χρεὼν τὸν οὕτως κατὰ τοῦ θείου ἀπερυθριάσαντα δόγματος τὸν πρῶτον τῶν ἀρχιερέων εἶναι καὶ δογματίζειν , οὐκ εἰδότα ὅθεν τὰς ἀρχὰς τῶν δογμάτων ἀνείληφεν , ἢ καθαιρεῖν τοῦ θρόνου καὶ τῆς ἐκκλησίας ἀπελαύνειν μακράν ; εἰ μὲν γὰρ κοινὰ ἡμῖν πρὸς τοὺς Ἕλληνας καὶ ἢ τῶν ἐκείνων ἀρχῶν ἡμεῖς ἐξηρτήμεθα ἢ τῶν ἡμετέρων ἐκεῖνοι , πρεσβεύσομεν καὶ τὴν ὕλην ἀγέννητον καὶ τὰς παρ´ ἐκείνοις ἰδέας καὶ τὸν δημιουργὸν μετὰ ταύτας καὶ τοὺς ἐλευθέρους θεοὺς καὶ τοὺς ἐν ζώναις · εἰ δὲ τοσοῦτον ἡμῖν πρὸς αὐτοὺς τὸ διάφορον , ὅσον ἡ ἀλήθεια πρὸς τὸ ψεῦδός ἐστιν , τί μῖξιν τοῖς ἀμίκτοις ἐπινοοῦμεν ; τί δεχόμεθα τὴν τοῦ δράκοντος κεφαλήν ; δέος γὰρ μὴ καὶ ὁ λοιπὸς αὐτῇ συνολισθήσῃ ὁλκός . Εἰ δέ τις ἀκριβοῦν ἐθέλοι , ἔχεται καὶ τῶν γνωρίμων ἡ δόξα αἱρέσεων . τὸ γὰρ πολύπονον ἀεὶ τῆς τοῦ κυρίου μητρὸς παρ´ αὐτοῖς γεγραμμένον ἐν κεφαλαίῳ τὴν τοῦ Νεστορίου συνείληφεν αἵρεσιν . ἐκεῖνος γὰρ σχετικὴν τὴν ἕνωσιν δογματίσας τῶν φύσεων , οὐ θεὸν σαρκοφόρον , ἀλλ´ ἄνθρωπον θεοφόρον τὴν παρθένον τεκεῖν ἀποφαίνεται , ἵν´ ἐντεῦθεν αὐτῷ καὶ ἡ χωρὶς ἀνδρὸς κύησις καὶ ἡ ἄνευ ὠδίνων λοχεία καταλυθῇ . εἰ γὰρ φυσικοῖς πόνοις ἡ παρθένος ἀπέτεκε , κενὸν μὲν ἡμῶν τὸ μυστήριον , κενὸν δὲ τὸ θεῖον καὶ ἱερὸν εὐαγγέλιον , κατέστραπται δὲ ἡμῖν πάντα , καὶ κεκράτηκε παρὰ μὲν τῷ Νεστορίῳ ἡ σχετικὴ ἕνωσις , παρὰ δὲ τοῖς Χιώταις ἡ πολύπονος τῆς παρθένου ὠδίς . εἰ γὰρ καὶ βραχὺ τὸ τῆς ὀδύνης περὶ τῆς μητρὸς τοῦ κυρίου λεγομένης ὄνομα , ἀλλὰ πάσας διασείει τὰς τῆς ἐκκλησίας κρηπῖδας , εἴ γε παραδεξόμεθα · καὶ εἰ περιώδυνος ἡ Μαρία , οὔπω τὸ τῆς οἰκονομίας ἐτελέσθη μυστήριον , ἀλλ´ ἱλήκοι τῷ λόγῳ θεός · οὐ γὰρ οὕτω θεὸς τὸ τεχθέν , ἀλλὰ ψιλὸς ἄνθρωπος ὀδυνήσει τὴν ἀποφορτίσασαν τὴν μήτραν τοῖς ὀλισθήμασι . τὸ δ´ ἐφεξῆς τοῦ λόγου ὑμεῖς καὶ συλλογίσασθε καὶ συλλέξατε · οὐ γὰρ ἂν αὐτὸς οὐδὲν κατηγορίας λόγῳ κατὰ τῶν οὔτως ὑπειληφότων τὰς τῆς παρθενίας σφραγῖδας τῇ θεοτόκῳ διασαλεύσαιμι . πολύπονος ἡ τοῦ λόγου μήτηρ ; ὢ τοῦ καινοῦ λόγου καὶ τῶν τῆς ἀσεβείας δογματιστῶν καὶ τῆς θεσμοθέτιδος ζακόρου καὶ ἱερείας καὶ πρὸ τούτων τοῦ πονηροῦ πνεύματος .",
        "Label": "BAD."
    },
    {
        "Single Index": 330,
        "Text": "Σοῦ δέ γε ἕνεκα ἀναπληρωθεῖεν μὲν αἱ φάραγγες , διομαλισθεῖεν δὲ αἱ τραχύτητες , καὶ δρυπετεῖς γίνοιντο οἱ καρποί , καὶ » ἡ πίτυς ὄγχνας ἐνέγκοι « ( τοῦτο δὴ τὸ βουκολικόν ) · καὶ ἀπολαύοις αὐτῶν , εἰ βούλει , καὶ πάντων καὶ μόνος καὶ κατὰ μόνας , καὶ φθόνος οὐδείς . Ἐμοὶ δὲ ἀρκεῖ τὰ βιβλία , καὶ ὅσα ἐκεῖθέν μοι φύεται . Κἂν ταῦτά τις ἀφέλοι , οὐ νεμεσήσω · στραφείην γὰρ αὐτίκα πρὸς τὸν θεόν . Οὗ μέ τις οὐκ ἂν ἀφαρπάσοι ποτέ · ποῦ γὰρ ἀπενέγκοι , οὗ μὴ ἐκεῖνος ; . Φερέβιος μοναχός . Τῷ μοναχῷ Φερεβίῳ . Ἔδει μέν , ἀδελφὲ Φερέβιε , μήτε ἀναγνῶναι τὸ φλύαρόν σου γραμμάτιον καὶ πάντῃ ἀνοητότατον , μήτε πρὸς τοῦτο ἀπολογήσασθαι . Ἀλλ´ ἐκεῖνο μὲν ἠπατήθην ( ᾤμην γὰρ μετριοφρονῆσαί σε καὶ παρακαλεῖν ὥστε καθόδου τυχεῖν ) , ἀντιγραφῆς δὲ ἐμῆς σε ἀξιῶ , οὐ δι´ ἄλλο τι , οὐδὲ βουλόμενος πρὸς τὴν σὴν ἐπιστολὴν ἀντιφλυαρεῖν ( μὴ γὰρ τοσοῦτον τῶν φρενῶν ἐκσταίην , μηδὲ τῶν βιβλίων ὀναίμην ἐφ´ οἷς ὁ σύμπας ἐμοὶ βίος ἐστί , μηδὲ τῆς πνευματικῆς φιλοσοφίας , ἧς τὸ μέν τι τετύχηκα , τὸ δὲ βουλοίμην ἄν , τὸ δὲ ἐν προθύροις εἰμί , τὸ δὲ ψιλὰς ἐκείνης εἰσδέδεγμαι τὰς φωνάς ) , ἀλλ´ ἵνα μὴ δοκῇς εἶναί τις ἀπὸ τῆς ἀναισχυντίας καὶ ἰταμότητος . Ἑταῖρε Φερέβιε , πολλὰ δοκεῖ καμεῖν τὸν εὐθυδρομοῦντα πρὸς ἀρετήν , ὥστε ἐς τὸ τῆς παρρησίας εἶδος ἀναδραμεῖν · οὐ γάρ ἐστι τοῦ παντός , οὐδὲ τῶν προχείρων καὶ ἐν μέσῳ κειμένων , ὥστε καὶ βασιλεῖς ἐλέγχειν βούλεσθαι , καὶ ἀρχιερέων καθάπτεσθαι , καὶ νομοθέτην ἅπασι γίνεσθαι , καὶ φυλοκρινεῖν ἑκάστῳ τό τε λεγόμενον καὶ πραττόμενον , ἀλλ´ ἢ θεοῦ μόνου τοῦ καὶ καρδίας ἐμβατεύοντος καὶ νεφροὺς δοκιμάζοντος , καὶ τὸ τῆς ψυχῆς βάθος ὅσον ἐστὶν ἄνωθεν ἐποπτεύοντος , ἢ τοῦ θεῷ προσανέχοντος καὶ θεωροῦντος τὰ ἄδυτα καὶ ἐντὸς τοῦ καταπετάσματος ἱσταμένου , καὶ ἀπὸ τῶν ἐν τῷ ἱλαστηρίῳ σημαινομένων τοῦ μέλλοντος λαβόντος τὴν πρόγνωσιν , καὶ ἄνωθεν ἕλκοντος τοῦ λόγου τὴν δύναμιν . Εἰ δέ τις πόρρωθεν τῶν θείων σεβασμάτων ἑστήκοι , καὶ οὐδ´ ὅσον ἐν προτεμενίσμασιν , ἀλλ´ οὐδὲ περιρραντηρίων ἢ καθαρσίων ἠξίωται , οὐδὲ τὸν νοῦν τῷ πνεύματι προεκάθηρεν , οὗτος εἴ τι λέγοι νομοθετῶν ἢ διαταττόμενος , ληρεῖν ἄντικρυς ἔοικε .",
        "Label": "BAD."
    },
    {
        "Single Index": 331,
        "Text": "Ἀλλ´ ἐπεὶ τοῦτο οὐ κατὰ γνώμην ἡμετέραν χωρεῖ , ἀπάγει δὲ ἡμᾶς πρὸς τὸ παρὸν τοῦ τοσούτου ἀγαθοῦ τὸ μεταξὺ ἑκατέρων διάστημα , κἂν γοῦν τὸ εὐχερές τε καὶ ῥᾴδιον , ταῖς μελισταγέσι καὶ ἡμῖν ἐρασμιωτάταις γραφαῖς σου ἡδύνειν ἡμᾶς ὅτε δίδωσιν ὁ καιρός , μὴ ὑπερτίθεσο , σεβασμιώτατε · ἔσται γὰρ δὴ καὶ ἡμῶν παραψυχή , εἰ συνεχῶς ἐνωτιζοίμεθα ἄρτιον συντηρεῖσθαι τὸν ἐν λόγοις γενναῖον , τὸν ἐν ἤθει τοῦ τρόπου χρηστόν , τὸν κάλλει παντοίων ἀρετῶν διαλάμποντα , τὸν ἐν πᾶσι πλεονεκτήμασι θείοις πάντας νικῶντα καὶ ὑπερβάλλοντα . Ἀλλὰ καὶ ἐν μέρει τῶν πρὸς θεὸν εὐπροσδέκτων σου ἐντεύξεων , καὶ ἡμῶν , παρακαλῶ , μνημόνευε , τιμιώτατε · εἰς τοῦτο γὰρ ἐτάχθης θεόθεν , θεοειδέστατε , καὶ τοῦτο καὶ κεκλήρωσαι : τὸ ὑπὲρ πάντων ἐκλιπαρεῖν τὸ θεῖον , κατεξαίρετον δὲ ὑπὲρ ἡμῶν τῶν δουλικὴν εὔνοιαν καὶ εὐγνώμονα στοργὴν καὶ πίστιν ἀνυπόκριτον κεκτημένων πρὸς τὴν παντὸς ἐπαίνου καὶ τιμῆς ὑπερκειμένην σου μεγαλόνοιαν , καὶ ἐπὶ ταῖς ἁγίαις σου πεποιθότων εὐχαῖς . Τῷ πατριάρχῃ Ἀντιοχείας τῷ Αἰμιλιανῷ . Σὺ μὲν οἴει , θεοτίμητε δέσποτά μου , διὰ τῆς μιᾶς ἧς πέπομφας πρὸς ἡμᾶς ἐπιστολῆς , τοῦ παντὸς χρόνου ἀπολογήσασθαι , ὁπόσον ἀλλήλους διέστησεν . Ἐγὼ δὲ καὶ τοῦτον τῇ κοινῇ φιλίᾳ παραμετρῶν , καὶ τὰς πρὸς ἀλλήλους συνθήκας συλλογιζόμενος , μυρίων εἰσπράττομαι χρέος ἐπιστολῶν . Ἀλλ´ ἐρεῖς μοι , τί δήποτε , μὴ καὶ αὐτοί , τοιούτοις ὄντες ὑπεύθυνοι χρέεσι , διὰ τὴν τῆς ἀγάπης ἰσότητα ὑπερεθέμεθα τὸν καιρόν , μή ποτε τὸ ὅλον ἀποτιννύντες διὰ παμμήκους γράμματος , μήτε κατὰ μέρος ἀποδιδόντες τὸ ὄφλημα ; Τοῦτο δὲ ῥᾴδιον διαλύσασθαι . Σὺ μὲν γὰρ πλήρης εἶ · καί σοι τὸ τῆς φιλίας βαλλάντιον μεμέστωται ἀκριβῶς ( λέγω δὲ τῆς πνευματικωτέρας καὶ κρείττονος ) . Ἐγὼ δὲ τῶν σῶν πηγῶν ἐνδεής . Διὰ ταῦτα πράκτωρ εἰμὶ ἀπαραίτητος τοῦ θαυμασίου τούτου ὀφλήματος . Καὶ ὥσπερ , σοῦ τῇ Πόλει ἐπιδημοῦντος , ἀπλήστως εἶχον τῆς ὁμιλίας , οὕτω δὴ καὶ τὴν Θεούπολιν ἔχοντος Ἀντιόχειαν , ἀκορέστως ἔχομαι τῶν σῶν φιλικῶν προσφωνήσεων · εἰ γὰρ καὶ ἄγαλμά σε τῇ ψυχῇ περιφέρω , καὶ τοῖς νοεροῖς τῆς ψυχῆς κόλποις συμπεριείληφα , καί σε διὰ τῆς μνήμης ἀεὶ προχειρίζομαι , ἀλλὰ βούλομαί σε καὶ τοῖς ὀφθαλμοῖς ὁρᾶν καὶ τοῖς ὠσὶν ἀκούειν τὴν σὴν γλυκεῖαν φωνὴν διὰ τῶν γραμμάτων ἐνιέντος ἡμῖν .",
        "Label": "BAD."
    },
    {
        "Single Index": 168,
        "Text": "Ἐγὼ δὲ ὃν μετὰ τῶν ἐλλογίμων αὐτὸς ἠρίθμηκας , καὶ ὃν διατελεῖς ἐπαινῶν , καὶ οὗ τὴν γλῶτταν θαυμάζεις φιλοσοφοῦσαν ἢ ῥητορεύουσαν , μετὰ πάντων καὶ τοῦτο προστίθημι . Εἰ μὲν ἤδη τὸ πᾶν ἤνυσας , ὦ βασιλεῦ , καὶ κατώρθωκας , οὐκέτι λόγος οὐδείς · εἰ δὲ ἔτι τὸ τοῦ πολέμου τέλος ᾐώρηται , τρεῖς σεαυτῷ τάξεις τῶν κατορθωμάτων ἀνάπλασον , μείζονα , καὶ μέσην , καὶ τελευταίαν . Καὶ ἔστω μείζων μὲν ὁ παντελὴς τῶν βαρβάρων ἀφανισμός , μέση ἡ πρὸς ἕτερον τόπον μετασκήνωσις αὐτῶν καὶ μετάθεσις , ἣν ἐγὼ καὶ πρώτην καλῶ , τρίτη καὶ τελευταία ἡ τούτων ὑποταγή , ἀληθεύουσα καὶ τοῖς σχήμασι καὶ τοῖς πράγμασι , καὶ μέχρι παντὸς τὸν φόβον καὶ τὴν ὑπόκλισιν ἔχουσα · ἵνα εἰ μὲν τοῦ μείζονος τύχῃς , μεγίστην χάριν ἕξεις θεῷ , τῷ πάντα μεταποιοῦντι πρὸς τὸ συμφέρον καὶ μεταβάλλοντι , εἰ δὲ τῆς δευτέρας ἢ καὶ τῆς τρίτης , καὶ οὕτως ἐπασμενίσῃς τῷ πράγματι , καὶ ἀποχρῶν ἡγήσῃ τὸ πεπραγμένον κατόρθωμα . Περὶ μὲν τούτων , οὕτως ἔχε . Νενικηκὼς δὲ ( σὺν θεῷ φάναι ) , θειότατε βασιλεῦ , τότε μοι ὡς ἀληθῶς φιλοσόφησον , καὶ μὴ ἐπαρθῇς τῷ κατορθώματι , μηδὲ μέγα φρονήσῃς ἐπὶ τῷ τροπαίῳ , ἀλλὰ τηνικαῦτα μᾶλλον καὶ περὶ σεαυτὸν ἀσφαλέστερος γενοῦ καὶ περὶ τὸ σὸν στράτευμα · εἰώθαμεν γάρ πως οἱ ἄνθρωποι , ἐν μὲν ταῖς ἀδήλοις ἐκβάσεσι τοῦ σκοποῦ , σωφρονεῖν τε καὶ καταστέλλεσθαι , εὐτυχήσαντες δέ , πρὸς ἀλαζονείαν ἐπαίρεσθαι . Λέγω δὲ οὐ περὶ σοῦ ταῦτα ( μὴ τοσοῦτον μανείην ! ) , ὃν οἶδα κανόνα μεγαλοφροσύνης ἅμα καὶ μετριότητος , ἀλλὰ περὶ τῶν στρατευομένων ἐν τοῖς τάγμασι , καὶ οὐδὲ περὶ τῶν ἡγεμόνων τῆς στρατιᾶς , ἀλλὰ περὶ τῶν ὑποτεταγμένων αὐτοῖς . Ἀγησίλαος γοῦν , ὁ μέγας ἐκεῖνος καὶ ὀνομαστότατος βασιλεύς , τὴν μετὰ τὸν πόλεμον εἰρήνην ἐδεδίει μᾶλλον , ἢ τὸν πρὸ τῆς εἰρήνης πόλεμον · ὅθεν μαχόμενος μέν , εὐθαρσὴς τοῖς πᾶσι καὶ ἀνειμένος ἐφαίνετο , τροπαιοφόρος δὲ γεγονώς , ἐσκυθρώπαζε τὰ πολλά , καὶ περιεβλέπετο τὸ στρατόπεδον , καὶ τὸ θράσος αὐτοῖς κατέστελλε , καὶ τὴν ἀπὸ τῆς εἰρήνης διάχυσιν εἰς εὐφροσύνην μετέστελλεν .",
        "Label": "BAD."
    },
    {
        "Single Index": 277,
        "Text": "Ὤμοι τῆς θέας — καὶ οἱ δαιτυμόνες ἐν κατηφείᾳ καὶ ὁ θρῆνος ὑπερηχεῖ τοὺς αὐλοὺς καὶ τὸ γενέθλιον ἐπιτάφιον · οὕτω τοῖς ἰατροῖς οἱ ἀνίατα κάμνοντες , οὕτω τοῖς λάκκων ἀνέλκουσιν οἱ δεόμενοι χειρὸς ἀντιλήπτορος , τοιοῖσδε χρηστοῖς τοιαύταις τίννυνται δεξιώσεσιν . ἐπὶ μὲν οὖν τοῖς τυχοῦσιν ἀποδυσπετῶν , ὁ Ἁμβακοὺμ ‘ οἴμοι , ’ ‘ Κύριε ’ καὶ ‘ ἵνα τί , Κύριε ’ ἀποτείνεται · νῦν δὲ πόσοις καὶ ποίοις ἀπωλοφύρατο ῥήμασιν , εἰ μίσθωμα πόρνης ὁ τῆς ἁγνείας καρπός , εἰ ἆθλον ἀκολασίας ὁ μετανοίας εἰσηγητὴς καὶ ὁ ἀγγέλοις αἰδέσιμος ἄθυρμα μεθυόντων χορῷ δείκνυται καὶ οὐδαμοῦ τὸ χάσμα Δαθὰν καὶ ὁ κατὰ Βαλτάσαρ ἀστράγαλος καὶ ὁ ἀπορούμενος πανθήρ · καὶ ὅσα ἐπὶ ξυροῦ καὶ φοβερὸν φέρειν ἔχει τὸν ὄλεθρον , καίτοι τοῦτο πόσον ἐκείνων ἀνοσιώτερόν τε καὶ ἐναγέστερον . Ἀλλὰ τίς ἀτενίσοι κριμάτων βυθῷ ; ‘ χθιζοὶ γὰρ ἐσμὲν καὶ οὐκ οἴδαμέν , ’ φησιν ὁ Ἰώβ . ὁ δὲ ἀνεξίκακος μᾶλλον ἢ γὰρ δίκαιος ἔοικεν εἶναι · πλὴν ἀλλ´ ἐπεὶ τῇ παροινίᾳ μένειν φιλονεικεῖ καὶ αἵμασιν αἵματα μίγνυσιν , οὐκ ἀνασχόμενος ὁ τῶν ὁσίων κριτὴς τὸν μὲν ὑπὸ τῇ ἀνομίᾳ λαὸν τοῖς ἐναντίοις δίδωσιν ἄγων · τῇ δὲ πάλαι στιλβωθείσῃ ῥομφαίᾳ ἐν μέσοις θεάτροις ἀπολλύει τὸν ἀλιτήριον , μιᾷ τομῇ τὸ τῆς νομῆς ἅπαν διαναστέλλων . Τοιοῦτος ὁ τοῦ Προδρόμου δρόμος , τοιοῦτος ὁ ἀγὼν καὶ τὸ στάδιον , ὡς μὴ τῇ τοῦ ξίφους ἀκμῇ προέσθαι τι τῆς ἀληθείας ἀλλ´ ἕνεκεν αὐτῆς καὶ τῶν πατρίων καὶ πλείους , εἴπερ εἶχεν , ἑτοίμως καταθέσθαι καὶ κεφαλὰς καὶ ψυχάς . διὸ καὶ μετὰ τὸν θάνατον οἷον ἀπὸ σκοπιᾶς τῶν οὐρανίων ἁψίδων στηλιτεύει τὸν ἐναγέστατον ( στήλην Ἀρκτούρου τε καὶ Ὠρίωνος καὶ τῶν τοιούτων ἀειφανεστέραν καὶ φαιδροτέραν ) . οὕτω τοῦ σώματος λέλυται , μικρὸν ἢ οὐδὲν τούτῳ προσδεδεμένος · οὕτω βαπτίζει νάμασι βύσσων ἐρυθροτέροις οὐ ποταμίοις · τοιούτῳ τέλει περαίνεται , πρὸ τῶν μαρτύρων μάρτυς καὶ πρὸ τοῦ ἱερείου ἱερεῖον ὁλοκαρπούμενος , καὶ νῦν στεφάνοις ἐρημικοῖς τε καὶ διδασκαλικοῖς καὶ μαρτυρικοῖς αὐτοῖς ἀνθιζόμενος ὡραΐζεται καὶ ἀγγέλοις ὁ ἄγγελος ἥνωται καὶ τῷ πρωτοτόκων συγχορεύει χορῷ χορείαν τὴν μόνην τερπνήν τε καὶ ἀδιάλυτον .",
        "Label": "BAD."
    },
    {
        "Single Index": 181,
        "Text": "Τοιούτῳ κόσμῳ καὶ ἡ τριετὴς νύμφη κατακεκόσμητό τε καὶ κατηγλάϊστο , τῷ μὲν ἐνδοτέρῳ πρὸς τὸ ἔξω ἀρκέσασα εἰς παράδειγμα τῷ δὲ ἐκτὸς πρὸς τὸ ἐνδότερον ἀποχρήσασα εἰς τελείωσιν · γέγονε γὰρ αὐτῇ τὸ μὲν ἀφορμὴ σφραγῖδος , τὸ δὲ αὐτὸ τοῦτο σφραγὶς τῆς πρώτης ὑπάρξεως . τίνες δὲ καὶ αἱ παρθένοι , αἱ προηγούμεναί τε καὶ συνεπόμεναι ; αἱ δὲ λαμπάδες , ὁποῖαι ; καὶ πόθεν αὐταῖς τὸ πῦρ καὶ τὸ ἐξῆφθαι λαμπρῶς ; μηδὲ τοῦτο γὰρ παραδράμωμεν · εἰσὶ γὰρ παρὰ τῷ Δαυεὶδ καὶ τῷ Σολομῶντι πρὸς τὴν τῆς νύμφης συντελοῦσαι πομπήν τε καὶ πανήγυριν · ἐκεῖ μὲν παρθένοι , ἐνταῦθα δὲ νεάνιδες προσαγορευόμεναι · οἶμαι γὰρ τὰς μὲν προηγουμένας ἀγγελικὰς εἶναι τάξεις , προαγούσας τὴν νύμφην εἰς τὴν τελείωσιν , τὰς δέ γε ἑπομένας ψυχὰς εἶναι θεοειδεῖς , κατ´ ἴχνος ἐκείνης βαινούσας καὶ ἀπὸ τοῦ ταύτης φωτὸς τὰς οἰκείας ἀναπτούσας λαμπάδας καὶ γινομένας μέρος τῆς τελετῆς · τὸ δέ γε πῦρ οὐκ ἄλλο τι οἴομαι εἶναι ἢ τὸν θεῖον ἔρωτα , ὑφ´ ᾧ καταπιμπραμένη πᾶσα ψυχή , ἐπιτηδείως πρὸς τὴν μετάληψιν ἔχουσα , ἀνάπτεταί τε εὐθὺς καὶ τελεῖται τὰ τελεώτατα . Καλῶς γοῦν ἡμῖν ὁ λόγος ἐξείργασται , οἷόν τις προτέλεια γεγονὼς τῆς νυμφικῆς ἐμφανείας μετὰ τοῦ παρθενικοῦ ἀξιώματος · ἀλλ´ ἀνάψωμεν τὰς λαμπάδας ἡμῶν τῆς ψυχῆς , ὅσοι πρὸς τὴν προπομπὴν αὐτάρκεις ἐσμέν · ἰδοὺ γὰρ ἀναπεταννύονται μὲν αἱ τῆς σκηνῆς θύραι · ἔξεισι δὲ ἡ νύμφη . ἀλλὰ βαβαὶ τῆς αἴγλης καὶ τῆς λαμπρότητος — ἔοικε γοῦν καὶ ἐπιλελησμένη τοῦ πατρῴου οἴκου καὶ τῆς ἀνέκαθεν χάριτος καὶ ὅλη πρὸς τὸν νυμφίον ἀτρεμέσιν ὄμμασι βλέπουσα · ὢ τῶν ὀμμάτων ἐκείνης , ἐοικότων εἴδει περιστερᾶς , κατὰ τὸν σοφόν , καὶ προδιαγραφόντων τὸ τυπικὸν εἶδος τοῦ πνεύματος · ὢ τοῦ τραχήλου , ὁρμίσκοις ἀπεικασμένου · ποιήσωμεν οὖν καὶ ἡμεῖς αὐτῇ ὁμοιώματα χρυσίου μετὰ στιγμάτων τοῦ ἀργυρίου · τί ποτε ταῦτα ; οἶμαι δὲ λόγους εἶναι τῶν ἡμετέρων ψυχῶν , οὐκ ἀρκοῦντας μὲν ἐκείνῃ εἰς εὐφημίαν , ὁμοιώματα δὲ τῶν ἀρετῶν αὐτῆς ἔχοντας μετὰ τῆς ἐπαργυριζούσης ἰδέας τῶν λέξεων . σέ γε τῷ ὄντι , νύμφη περικαλλής , οὔθ´ ὁ ἥλιος παρέβλεψεν ἐκ γενέσεως ἀλλ´ οὔτε οἱ τῆς μητρὸς υἱοὶ ἐμαχέσαντο · ἀλλ´ ἔθετο μέν σε τοῦ νοητοῦ παραδείσου φύλακα ὁ θεός · τετήρηκας δὲ τοῦτον ὥσπερ εἰκός , ταῖς σαῖς ἐπιμελείαις περιτειχίσασα .",
        "Label": "BAD."
    },
    {
        "Single Index": 215,
        "Text": "καὶ οὐ τοῖς ἑτέρων λόγοις ὑπαχθεὶς πρὸς ταύτην γε ἤλυθα τὴν διάνοιαν , οὐδέ τινων τραγῳδίας ἀποδυρομένων μοι ἢ θρήνους , ὧν ὁ παρὼν βίος γεννήτωρ καὶ παροχεύς , ἐς τὸν παρόντα λόγον ἀπηυτομόληκα , ἀλλ´ αὐτὸς πειραθεὶς τῶν δεινῶν καὶ οἴκοθεν ἔχων τὰ παραδείγματα . Ἐπεὶ γὰρ πονηρᾷ τινι μοίρᾳ καὶ κακοδαίμονι , τῇ καὶ γεννησάσῃ καὶ θρεψαμένῃ με , τῷ τῶν ἀσηκρῆτις ἐνηριθμήθην χορῷ καὶ τῆς ἐκ τοῦ δουλεύειν ἀνεπλήσθην κακώσεως , ἔγνων ὅσῳ τὰ θρυλλούμενα κολαστήρια τῶν ἐνταῦθα ἐπιπόνων καταδεέστερα . καὶ μὴ μέ τις οἰηθείη πᾶσαν τὴν ἐνταῦθα κάκωσιν τῶν ἐκεῖθεν ὑπεραίρειν δεινῶν · σφαγαὶ γὰρ ἴσως καὶ ἀνασκολοπισμοὶ καὶ ἀποτυμπανίσεις πρὸς τὰ ἐν ᾅδου συγκρινόμενα δείματα ἀσυγκρίτως ἐκείνων ἔλθοιεν δεύτερα , τῆς δὲ τῶν ἀσηκρῆτις δουλείας οὐκ ἔστιν ὅστις εἰπεῖν ἔχοι τὸν τῆς γεέννης ὑπερκεῖσθαι φλογμόν · τί γὰρ τῆς ἐνταῦθα φλογὸς ἀνιαρότερον ἢ βαρύτερον ; Πρῶτον μὲν γὰρ ὑπερπληθὴς ἡ ταλαιπωρία καὶ ἡ πρὸς τὸ γράφειν σύννευσις , ὡς μήτε τὸ οὖς κνᾶσθαι δύνασθαι , τοῦτο δὴ τὸ λεγόμενον , μήτε τὴν κεφαλὴν ὑπερᾶραι , μὴ ποτοῦ κατὰ καιρόν , μὴ βρώσεως γεύσασθαι , μὴ τὸ σῶμα καθᾶραι λουτροῖς , εἰ μή τις τοῖς ἐκ φύσεως φήσειεν ( ἱδρῶσι , φημί , βίᾳ τοῦ μετώπου καὶ τῆς κεφαλῆς καταρρέουσιν ) . ἔπειτα ὡς μεγάλη ἡ τούτων ἀντίδοσις — ὕβρεις , ἀπειλαί , παροράσεις , καὶ τἆλλα ὧν οἱ τραγικοὶ δαίμονες χορηγοί · ἄφθονα γὰρ πάντα ὥσπερ ἀπό τινος πηγῆς τῶν κακῶν ἀποστάζοντα . οὐκ ἔστιν ἀνάνευσις ἐν ἡμῖν , οὐκ ἀπαλλαγὴ τῶν κακῶν , ἀλλ´ ὁσημέραι προστίθεται ταῦτα καὶ ἐπαυξάνει καὶ πληθύνει τῆς ἀθυμίας ἡ θάλασσα ὥσπερ ποταμῶν εἰσβαλλόντων καὶ πλημμυρούντων αὐτῇ . καὶ μέχρι μέν τινος φορητὸν ἡμῖν ἐδόκει τὸ πρᾶγμα τῇ τῶν προεστώτων κακίᾳ λογιζομένοις τὸ πᾶν , ὡς μηδὲ τῶν ἄλλων ἀπηλλαγμένοις πάντῃ τῶν συμφορῶν , καί τις ἐλπὶς ὑπέθαλπέ πως ἡμᾶς καὶ ἀνεζωπύρει καὶ τὸ πολὺ τῆς ἀθυμίας βάρος ὑπεκούφιζέ τε καὶ ἀπεκρούετο , νῦν δὲ καὶ τὸ τῆς ἐλπίδος ἀπῆλθε φάρμακον καὶ ἐς τὸ ἄπορον τὰ τῆς συμφορᾶς περιγέγονε , τοῦ κρατοῦντος ἄνακτος ποταμοῦ δίκην πλημμυροῦντος τὰς χάριτας καὶ πᾶσιν ἐπιρρέοντος ἀφθονώτατα , ἡμῖν δὲ οὐδὲ κατὰ στράγγα ψεκάζοντος .",
        "Label": "BAD."
    },
    {
        "Single Index": 155,
        "Text": "τὴν δὲ σὴν μεγίστην ὑπεροχὴν οὐ συναριθμεῖ τούτοις οὐδὲ τοῖς συμφωνουμένοις καταδεσμεῖ , ἀλλ´ ἐπὶ τοῦ οἰκείου ὕψους τηροῦσα τῇ ὑπερφυεστάτῃ τιμᾷ τοῦ νωβελισσίμου τιμῇ καὶ εἰς μετέωρον ἀνάγει ὕψος τοῦ ἀξιώματος , ἔξωθεν τοῦτο τῶν συμφωνιῶν παρέχουσα καὶ τοῦ καταλόγου τῶν λοιπῶν τιμῶν ὑπεραίρουσα καὶ τὸν ἐξῃρημένον τοῦ ἐξῃρημένου βαθμοῦ ἀξιοῦσα · ὁποῖον δὲ τούτου τὸ μέγεθος , λόγοι τε ἄνωθεν ᾄδουσι καὶ ἡ καθ´ ἡμᾶς τῶν πραγμάτων διαγωγὴ δείκνυσι · τἆλλα γὰρ αὐτῷ ξύμπαντα δεύτερα , τοῦτο δὲ τοῦ βασιλικοῦ ὕψους μόνῳ τῷ καίσαρι διατέμνεται . καὶ δέχοιο τὴν τοιαύτην τιμὴν ἀπὸ μὲν τῆς ἡμετέρας φωνῆς τε καὶ προαιρέσεως , οὐδὲν δὲ ἔλαττον καὶ ἀπὸ μεγάλων ἄρχοιο τῶν τιμῶν σὺν θεῷ τούτοις ἐπιβαλλόμενος . ἴσθι μέντοι γε καὶ τοῦτο , εὐγενέστατε καὶ γενναιότατε , ὡς πολλοῖς τῶν ἐν τῇ συμφωνίᾳ ἀξιωμάτων καὶ τυπικὰ βλαττία πρὸς τῇ ῥόγᾳ ἀγωρισμένα εἰσίν · ἡ μέντοι γε βασιλεία μου οὐ μέχρι τοῦ ἀριθμοῦ τούτων τὸν τῶν βλαττίων ἀριθμὸν ἀφορίζεται , ἀλλ´ , ἵν´ ἔχοις τι κἀνταῦθα πλέον , σύμπαντα τὰ βλαττία πρὸς τοῖς διδομένοις μετὰ τῶν ἀξιωμάτων εἰς ἑκατοστὸν συγκεφαλαιοῦνται ἀριθμόν , ὧς εἶναι τὰ πολλαπλάσια τούτων ἐκτὸς τῶν ἀφωρισμένων τοῖς ἀξιώμασι . Μέχρι μὲν τούτου τὰ τῆς βασιλικῆς ἀρχῆς καὶ τῆς ἀψευδοῦς γνώμης καὶ διαθέσεως . ὁπόσα δὲ θεὸς εἰς ὅρκον καταγόμενος βεβαιοῖ , ταῦτα · ἴστω ὁ κύριος ἡμῶν Ἰησοῦς Χριστός , ὁ ποιητὴς οὐρανοῦ καὶ γῆς , καὶ ἡ τεκοῦσα τοῦτον ὑπεράχραντος θεοτόκος , ἴστωσαν αἱ ἀγγελικαὶ καὶ θεῖαι δυνάμεις , οἱ κορυφαῖοι τῶν ἀποστόλων , σύμπασα ἡ εὐσεβὴς ἡμῶν λατρεία , ὡς ἅπαντα τὰ ἐν ταῖς συμφωνίαις ἡμῶν παρὰ τῆς βασιλείας μου διδόμενά τε καὶ ἐπαγγελλόμενα ἐν ἀξιώμασιν , ἐν ῥόγαις , ἐν εὐνοίαις , ἐν συμμαχίαις , ἐν φίλος , ἐν εἰλικρινέσι καὶ καθαραῖς διαθέσεσιν ἀψευδῆ καὶ ἀπαράβατα καὶ ἀμετάθετα ἔσται καὶ οὐδὲν ἄπρακτον γενήσεται ὦν ἐπηγγείλατό σοι τὸ κράτος ἡμῶν , ἀλλὰ πάντα τελειωθήσεται , καὶ μάλιστα ὅσα ἐπὶ τῷ θυγατρίῳ σου συμπεφώνηται . βασιλικῆς γὰρ εὐφημίας ἀξιωθήσεται καὶ τῷ βασιλεῖ καὶ υἱῷ μου ἀδιασπάστως συμβιώσειε καὶ ὁμοῦ τούτῳ σὺν θεῷ φάναι ἐν τοῖς ἀνακτόροις διαπρέψειε καὶ τὸν τοῦ θεοῦ κατευθυνεῖ λαὸν περιούσιον . ἔχεις οὖν καὶ τὴν ἀπὸ τοῦ λόγου καὶ τὴν ἀπὸ τοῦ ὅρκου βεβαίωσιν · καὶ ὁ λόγος οὐ ψιλός , ἀλλ´ ἀνάγραπτος , ὡς ὁρᾷς · καὶ οὐκ ἐν γράμμασι μόνον οὐδὲ ἐν βασιλείοις ὑπογραφαῖς , ἀλλὰ καὶ ἐν σφραγῖδι χρυσῇ , τὴν χρυσῆν ὄντως ἡμῖν ἐπισφραγιζομένῃ συγγένειαν .",
        "Label": "BAD."
    },
    {
        "Single Index": 328,
        "Text": "τὴν μὲν γὰρ ὅρασιν ὡς εἶχεν ἀπήγγειλεν · εἴτε δὲ κατ´ ἔκστασιν νοῦ εἴτε κατὰ κάθοδον τοῦ νοητοῦ εἴτε ὀφθαλμοῖς αὐτοῖς καὶ ὠσὶ τὰ μὲν ἑώρα , τῶν δὲ ἤκουε , λέγειν οὐκ ἔχω , φησίν . Ἀλλ´ ἐπειδὴ πλείων ἐντεῦθεν τῆς ἀπορίας ὁ λόγος , δεῖται δὲ καὶ ἡ ἐπίλυσις τούτου θεολογικωτέρας διδασκαλίας , ὥστε εἰδέναι ἡμᾶς πῶς μὲν αὐτοψίαι γίνονται , πῶς δὲ ἐποπτεῖαι , καὶ πῶς τὰ μὲν κατ´ αὐτοφάνειαν , τὰ δὲ διὰ μέσων ἡμῖν ὁρᾶται , ἐνταῦθα καταπαύσω τὸν λόγον , τοσοῦτον εἰπὼν ὅτι καὶ τοῖς θεωροῦσιν ὁμοῦ καὶ τοῖς περὶ ὧν ἐκεῖνοι τεθεωρήκασι λέγουσιν ἐξ εἰκασμάτων αἱ ἀφορμαὶ καὶ τῶν ὄψεων καὶ τῶν ἐπιλύσεων . μηʹ . Εἰς τὸ ’ ὅσοι ἀνόμως ἥμαρτον ἀνόμως καὶ ἀπολοῦνται ‘ . ’ Ὅσοι ‘ φησίν ’ ἀνόμως ἥμαρτον ἀνόμως καὶ ἀπολοῦνται , καὶ ὅσοι ἐννόμως ἥμαρτον διὰ νόμου κριθήσονται ‘ . εἶτα ζητεῖτε τί ποτέ ἐστι τὸ τοῦ ἀνόμως σημαινόμενον , καὶ διὰ τί τοῖς μὲν ἀνόμως ἁμαρτήσασιν ἀπώλεια , τοῖς δὲ διὰ νόμου κρίσις ἀποκεκλήρωται . ἐγὼ δὲ καὶ τοῦτο ζητῶ , ἐν ποίᾳ τῶν ζωῶν ταῦτα γενήσεται , ἆρα ἐν ᾗ βιοτεύομεν νῦν , ἢ πρὸς ἣν παραπεμφθησόμεθα , ἥτις ’ ἐν Χριστῷ ‘ κατ´ αὐτὸν τὸν ἀπόστολον ’ κέκρυπται ‘ ; ἀλλὰ πρὸς τὴν πρώτην ἀπορίαν θετέον καὶ τὴν ἐπίλυσιν . Ἰστέον τοίνυν ὅτι τοῦ ἀνόμως ἀπολωλέναι τινὰ δύο τὰ σημαινόμενα · ἓν μὲν τὸ χωρὶς νόμων διαταγῆς , ἕτερον δὲ τὸ παρὰ τὸν νόμον τῆς φύσεως · τί δὲ τοῦτό ἐστι προϊὼν ὁ λόγος ἐρεῖ . δεῖ δὲ πρὸ πάντων μὲν εἰδέναι ὡς ὁ ἐν γράμμασι νόμος πρῶτον μὲν ἐπὶ Μωυσέως καὶ παρὰ Μωυσέως ἐδόθη , εἶθ´ ὕστερον ὑπ´ αὐτοῦ τοῦ Χριστοῦ , τοῦ καταλύσαντος μὲν τὸν ἐν σκιᾷ νόμον , ἐπεισαγαγόντος δὲ τὸν τῆς χάριτος . ἀφ´ οὗ δὲ γεγόναμεν ἄνθρωποι , μόνοις κατηυθυνόμεθα τοῖς νόμοις τῆς φύσεως , νόμος δὲ φύσεως ἡ ἀδίδακτος τῶν καλῶν αἵρεσις καὶ φυγὴ τῶν κακῶν , καὶ τῆς μὲν ἀληθείας ἐπίγνωσις , τῆς δὲ πλάνης ἀπόδρασις · ὁ γὰρ γενεσιουργὸς τῶν ἡμετέρων ψυχῶν πάσας τὰς ἀφορμὰς τῶν τε καθ´ αἵρεσιν καὶ φυγὴν καὶ τῶν κατὰ διάγνωσιν ἅμα τῷ ποιῆσαι εὐθὺς κατεντίθησι . Ταύτην δὲ τὴν φύσιν οὐκ ἀνθρώποις μόνοις συνέκλεισεν , ἀλλὰ καὶ πᾶσι τοῖς ζῴοις ὑφήπλωσεν , ἀφ´ ἧς ἴδοι τις τὸν ἀράχνην αὐτομάτως διαρτῶντα τοὺς μίτους , καὶ τοὺς μὲν εἰς κύκλους ἀπακριβοῦντα , τοὺς δὲ οἷόν τινας στυλίσκους ὑποτιθέντα .",
        "Label": "BAD."
    },
    {
        "Single Index": 125,
        "Text": "Ὤμοι τῆς θέας — καὶ οἱ δαιτυμόνες ἐν κατηφείᾳ καὶ ὁ θρῆνος ὑπερηχεῖ τοὺς αὐλοὺς καὶ τὸ γενέθλιον ἐπιτάφιον · οὕτω τοῖς ἰατροῖς οἱ ἀνίατα κάμνοντες , οὕτω τοῖς λάκκων ἀνέλκουσιν οἱ δεόμενοι χειρὸς ἀντιλήπτορος , τοιοῖσδε χρηστοῖς τοιαύταις τίννυνται δεξιώσεσιν . ἐπὶ μὲν οὖν τοῖς τυχοῦσιν ἀποδυσπετῶν , ὁ Ἁμβακοὺμ ‘ οἴμοι , ’ ‘ Κύριε ’ καὶ ‘ ἵνα τί , Κύριε ’ ἀποτείνεται · νῦν δὲ πόσοις καὶ ποίοις ἀπωλοφύρατο ῥήμασιν , εἰ μίσθωμα πόρνης ὁ τῆς ἁγνείας καρπός , εἰ ἆθλον ἀκολασίας ὁ μετανοίας εἰσηγητὴς καὶ ὁ ἀγγέλοις αἰδέσιμος ἄθυρμα μεθυόντων χορῷ δείκνυται καὶ οὐδαμοῦ τὸ χάσμα Δαθὰν καὶ ὁ κατὰ Βαλτάσαρ ἀστράγαλος καὶ ὁ ἀπορούμενος πανθήρ · καὶ ὅσα ἐπὶ ξυροῦ καὶ φοβερὸν φέρειν ἔχει τὸν ὄλεθρον , καίτοι τοῦτο πόσον ἐκείνων ἀνοσιώτερόν τε καὶ ἐναγέστερον . Ἀλλὰ τίς ἀτενίσοι κριμάτων βυθῷ ; ‘ χθιζοὶ γὰρ ἐσμὲν καὶ οὐκ οἴδαμέν , ’ φησιν ὁ Ἰώβ . ὁ δὲ ἀνεξίκακος μᾶλλον ἢ γὰρ δίκαιος ἔοικεν εἶναι · πλὴν ἀλλ´ ἐπεὶ τῇ παροινίᾳ μένειν φιλονεικεῖ καὶ αἵμασιν αἵματα μίγνυσιν , οὐκ ἀνασχόμενος ὁ τῶν ὁσίων κριτὴς τὸν μὲν ὑπὸ τῇ ἀνομίᾳ λαὸν τοῖς ἐναντίοις δίδωσιν ἄγων · τῇ δὲ πάλαι στιλβωθείσῃ ῥομφαίᾳ ἐν μέσοις θεάτροις ἀπολλύει τὸν ἀλιτήριον , μιᾷ τομῇ τὸ τῆς νομῆς ἅπαν διαναστέλλων . Τοιοῦτος ὁ τοῦ Προδρόμου δρόμος , τοιοῦτος ὁ ἀγὼν καὶ τὸ στάδιον , ὡς μὴ τῇ τοῦ ξίφους ἀκμῇ προέσθαι τι τῆς ἀληθείας ἀλλ´ ἕνεκεν αὐτῆς καὶ τῶν πατρίων καὶ πλείους , εἴπερ εἶχεν , ἑτοίμως καταθέσθαι καὶ κεφαλὰς καὶ ψυχάς . διὸ καὶ μετὰ τὸν θάνατον οἷον ἀπὸ σκοπιᾶς τῶν οὐρανίων ἁψίδων στηλιτεύει τὸν ἐναγέστατον ( στήλην Ἀρκτούρου τε καὶ Ὠρίωνος καὶ τῶν τοιούτων ἀειφανεστέραν καὶ φαιδροτέραν ) . οὕτω τοῦ σώματος λέλυται , μικρὸν ἢ οὐδὲν τούτῳ προσδεδεμένος · οὕτω βαπτίζει νάμασι βύσσων ἐρυθροτέροις οὐ ποταμίοις · τοιούτῳ τέλει περαίνεται , πρὸ τῶν μαρτύρων μάρτυς καὶ πρὸ τοῦ ἱερείου ἱερεῖον ὁλοκαρπούμενος , καὶ νῦν στεφάνοις ἐρημικοῖς τε καὶ διδασκαλικοῖς καὶ μαρτυρικοῖς αὐτοῖς ἀνθιζόμενος ὡραΐζεται καὶ ἀγγέλοις ὁ ἄγγελος ἥνωται καὶ τῷ πρωτοτόκων συγχορεύει χορῷ χορείαν τὴν μόνην τερπνήν τε καὶ ἀδιάλυτον .",
        "Label": "BAD."
    },
    {
        "Single Index": 150,
        "Text": "Ταῦτα μὲν οὖν κατιόντι τοῦ ὄρους τῷ μακαρίῳ τεθαυματούργητο · ἐπεὶ δὲ κατεληλύθει , μειράκιόν τι , ᾧ Γεώργιος τοὔνομα , τὸν βίον ἀγροῖκος , ἀθρόον τὰς ποιμενικὰς ἐπαύλεις ἀφεὶς καὶ τὰς συνήθεις καταγωγάς , μεμηνὸς ὁρῶν καὶ παράφορον , τῷ μακαρίῳ προσυπαντᾷ · ὁ δὲ δαίμων ὁμοῦ τε εἶδε καὶ μεθεὶς τὸ μειράκιον κατὰ τὴν πλαγίαν ἀφανῶς ἐτράπη ὁδόν , θάμνῳ τινὶ ἀκανθώδει ὑποστειλάμενος ἑαυτόν , ὡς ἐμπεσούμενος αὖθις τῷ ἐφήβῳ , παρεληλυθότος τοῦ μάκαρος · τοῦτο γνοὺς ὁ Αὐξέντιος , ‘ μηκέτι ’ τῷ μειρακίῳ φησὶ ‘ τὴν ὁδὸν τήνδε ἀντιπαρέλθοις , ’ δείξας τῷ δακτύλῳ τὴν ἄκανθαν , ‘ ἀλλὰ τὴν ἑτέραν τραπόμενος , πρὸς τοὺς συνήθεις τεθαρρηκὼς ἄπιθι . ’ Καὶ Ἰσίδωρος δέ τις , τὴν ἡλικίαν νεώτερος , πονηρῷ τυραννούμενος πνεύματι ἀπηλλάγη τῆς τυραννίδος , ἐπιθέντος αὐτῷ τὰς χεῖρας τοῦ Αὐξεντίου . καὶ τί ἂν ἅπαντα λέγοιμι , ὅσα κατὰ τὴν ὁδὸν ὁ πατὴρ ἐπεδείξατο θαύματα ; θᾶττον γὰρ ἄν τις τοὺς κατ´ οὐρανὸν ἀστέρας διαριθμήσαιτο ἢ κοίλαις χερσὶ τὴν θάλασσαν ἐξαντλήσειεν ἢ τὰ παρ´ ἐκείνου τερατουργηθέντα ἐξαριθμήσειεν . Ἀλλὰ πῶς ἄν τις παρέλθοι σιωπῇ , πῶς δ´ ἂν ἀξίως ἀφηγήσαιτο ὁπόσα ὁ ἐκ τοῦ ὄρους ἑπόμενος ὄχλος κατέσπεισαν δάκρυα , τοῦ μάκαρος ἤδη τῇ καταγωγῇ πλησιάσαντος , ἣ δὴ παρὰ τοῦ βασιλέως αὐτῷ ἀπετέτακτο ( ἦν δὲ αὕτη ὁ τοῦ Προδρόμου νεώς , οὐ μακρὰν τοῦ ὄρους ἀφιδρυμένος ) · πρὸς οὓς ἐπιστραφεὶς ὁ Αὐξέντιος ἔφησε ‘ μὴ οὕτω , τεκνία ἐμά , μὴ οὕτω δακρύετε · εἰ γὰρ οἱ φυσικοὶ πατέρες , ὅπου δ´ ἂν εἶεν , μέμνηνται τῶν υἱέων , καὶ βραχὺ τούτων ἀπορραγέντες , οὕτω περιστάντων αὐτοῖς τῶν πραγμάτων , αὖθις ἐπαναστρέφουσι , πῶς ἂν αὐτὸς θείῳ πνεύματι συλλαβὼν ὑμᾶς καὶ ἀρρήτοις ὠδῖσιν ἀποτεκών , ἀμνήμων ἔσομαι τῆς πνευματικῆς ταύτης φύσεως ; μὴ οὕτω γενοίμην ἀπόστοργος , ἀλλ´ ἐπιλαθοίμην ἂν ἐμαυτοῦ καὶ τῆς ἐμῆς ζωῆς τε καὶ διεξαγωγῆς , εἰ τῶν φιλτάτων παίδων , ὑμῶν , ἐπιλήσομαι . πείθεσθε δὲ ὡς πατρὶ νουθετοῦντι , καὶ γενέσθω ὑμῖν τὰ ἐμὰ παραγγέλματα , ἃ πολλάκις πρὸς ὑμᾶς ἐξεθέμην , ἐγκεχαραγμένα γράμματα ταῖς ὑμετέραις ψυχαῖς , ἃ δὴ καὶ ἐν βραχεῖ κεφαλαιώσας ὑμᾶς ἀναμνήσομαι .",
        "Label": "BAD."
    },
    {
        "Single Index": 45,
        "Text": "Οὕτω δή μοι καὶ σὺ τὸν παῖδα συμβίβαζε · καὶ τὸ καλὸν ἐν προθύροις τοῦ ἀγαθοῦ κείμενον , ἐν ῥήμασι πρῶτον καὶ ὀνόμασι δείκνυε καὶ τῇ τούτων συνθήκῃ , εἶτα δὴ δίδου καὶ τῶν Ἀριστοτελικῶν κρατήρων πιεῖν . Καὶ τῇ γλώττῃ μὲν ἐπίσης πρὸς ἀμφοτέρας τὰς μεθόδους ἡρμόσθω · γράφειν δὲ προελόμενος , ῥητορικώτερος γενέσθω μᾶλλον ἢ φιλοσοφώτερος . Τῷ αὐτῷ Τῷ μεγάλῳ δρουγγαρίῳ κῦρ Κωνσταντίνῳ , τῷ ἀνεψιῷ τοῦ πατριάρχου . Μιχαήλ . Οὐ δὲν μὲν τῶν ὄντων ἢ γινομένων ἀναίτιον , φιλτάτη ψυχή · εἰ γὰρ καὶ τῷ Πλάτωνι ἀγέννητος παραπεφιλοσόφηται ἡ ψυχή , καὶ τῷ Ἀριστοτέλει ἡ ὕλη , ἀλλ´ ἄμφω γεννητὰ καὶ ἀπ´ αἰτίας τὴν ἀρχὴν ἔχοντα . Ἐψεύσαντο γοῦν οἱ φιλόσοφοι , ἢ ἠγνοήκασι τὰς αἰτίας αὐτῶν ; Πολλοῦ γε καὶ δεῖ . Ἀλλ´ ὁ μὲν Πλάτων ἀγέννητον τὴν ψυχὴν κατὰ λόγον τίθεται , ὁ δὲ οὕτω τὴν ὕλην , ὅτι οὐκ ἔστιν ἀναλύοντι ἐξ ἑτέρας ταύτην εὑρεθῆναι διαδοχῆς . Γεννᾷ γοῦν Πλάτων τὴν μὲν ψυχὴν ἐν Τιμαίῳ , τήν τε πηγαίαν ἀρχὴν αὐτῆς ἀνιχνεύων καὶ τὸν δημιουργόν · ἐν δὲ Φιλήβῳ τὴν ὕλην , τὴν ἀπειρίαν ἐκ τοῦ ἑνὸς προῆχθαι ἀποφαινόμενος . Ἀναίτιον μὲν οὖν τῶν πάντων οὐδέν . Οὐ πάντων δὲ τὰς αἰτίας εὑρεῖν ἡμεῖς δεδυνήμεθα , ἀλλὰ διαφεύγει τὰ πλείω τὴν ἡμετέραν διάνοιαν . Ἔνθεν ἡ παραδοξοποιΐα ἔχει τὴν γένεσιν . Αὐτίκα οὐκ ἔχει φύσιν τὰ ἐναντία , εἰς ταὐτὸ συγκιρνάμενα , ἔχειν ἕκαστον τὴν οἰκείαν ἀνόθευτον δύναμιν . Τὰ δὲ ἁπλᾶ τῶν φαρμάκων τὰς ἐναντιότητας πολλάκις ἐν ἑαυτοῖς ἀρρήτως ἐκτήσαντο , οἷον ἐκκριτικήν τε καὶ σταλτικήν , ἀραιωτικήν τε καὶ πυκνωτικήν , θερμαντικήν τε καὶ ψυκτικήν , ξηραντικήν τε καὶ ὑγραντικήν . Οὐ παράδοξον οὖν εἴ τι τῶν πάντων δυνάμεις ἐναντίας ἐν ἑαυτῷ ἔσχηκε καὶ ἐνεργεῖ τὰ διάφορα . Ἆρ´ οὖν καὶ ἀναίτιον τὸ γινόμενον ; Πολλοῦ γε καὶ δεῖ . Ἀλλ´ ἡμῖν ἀφανὴς ἡ αἰτία · πάντα γὰρ ἄγεται φυσικαῖς ὁλκαῖς · καὶ τὰ μὲν τοῖς συγγενέσι προσκλίνεται , τὰ δὲ τοῖς ἀλλοτρίοις βιάζεται , διὰ τὴν ἐν τῷ παντὶ συμπάθειαν , καὶ τὸ τοῦ τόπου διάστημα οὐκ ἐμποδίζει ταῖς διῃρημέναις πολλάκις ὕλαις πρὸς τὴν ἐνέργειαν . Τὸ γοῦν χορίον τῷ κυουμένῳ βρέφει συνελθόν , εἶτα ὄξει καταρραινόμενον , σπασμοὺς ἐμποιεῖ ταῖς ἄρτι τεκούσαις τῶν γυναικῶν . Εἰκὼν δὲ καὶ τύπος διαβιβάζει τὴν ἐνέργειαν τῆς μαγείας πρὸς τὸ ἀρχέτυπον , καὶ συντελεῖ πρὸς τὸ δρώμενον , καὶ σίδηρος σίζων , καὶ ἄψυχος ἦχος μελετηθείς .",
        "Label": "BAD."
    },
    {
        "Single Index": 112,
        "Text": "καὶ νῦν μὲν ὅρασιν ὁρᾷ ( τὸν γὰρ δεσπότην εἶδε ) , νῦν δ´ ἀκοαῖς εἰσδέχεται φωνὴν θεοῦ καλοῦσαν . ἄκουσον δὲ καὶ τὴν ἁφὴν ἐκ τῶν αὐτοῦ ῥημάτων · καὶ γὰρ ‘ ἡ γλῶσσά μου ’ φησὶ ‘ κάλαμος γραμματέως ’ , γλῶσσαν οὐ τὴν τοῦ σώματος εἰπὼν τὴν φαινομένην ( καὶ γὰρ ἔργον αὐτῆς ἐστι τὸ λέγειν , οὐ τὸ γράφειν ) , ἀλλὰ τὴν γλῶσσαν τοῦ νοὸς τὴν ἔνδον κεκρυμμένην , ἧς ξενοτρόπως ἥπτετο τὸ πνεῦμα τῆς σοφίας καὶ τὰς τῶν ὄντων δι´ αὐτῆς ἐκαλλιγράφει γνώσεις . ἀλλ´ ὅρα καὶ τὴν γευστικὴν αἴσθησιν τῆς καρδίας · γλυκαίνεσθαι γὰρ ἔφησε τὸν λάρυγγα τὸν τούτου ἐπέκεινα τοῦ μέλιτος τοῖς τοῦ θεοῦ λογίοις . εἰ θέλεις καὶ τὴν ὄσφρησιν , ἰδού σοι καὶ τὸ ῥῆμα · ‘ ἐκ τῶν ἀμφίων σου στακτὴ καὶ σμύρνα καὶ κασία . ’ οὕτω Δαυὶδ ταῖς τοῦ νοὸς αἰσθήσεσιν ἁπάσαις πασῶν ἀντελαμβάνετο τοῦ πνεύματος χαρίτων . Οὐ πάντα δὲ τὰ ῥήματα τὰ τοῖς ψαλμοῖς ἐνόντα δέξεται τὴν ἐξέτασιν καθ´ ἕνα μόνον τρόπον , καθ´ ἱστορίαν τὸ τυχόν , ἢ κατὰ προφητείαν ἢ κατὰ πρᾶξιν ἠθικὴν ἢ κατ´ ἀλληγορίαν . πολλάκις γὰρ ἐν τοῖς αὐτοῖς πολλοὺς εὑρήσεις λόγους . εἰ βούλει δέ , μοι λάμβανε τοῦ πράγματος εἰκόνα · ὥσπερ γὰρ ἐν τοῖς σπέρμασιν ὁρῶμεν καὶ τοῖς δένδροις ποικίλας καὶ πολυειδεῖς ἐκφύσεις καὶ δυνάμεις ( ῥίζα γὰρ δένδρῳ πέφυκε καὶ στέλεχος καὶ κλάδοι , ἔχει καὶ φύλλα καὶ φλοιὸν καὶ τὴν ἐντεριώνην · ὡσαύτως ἐν τοῖς σπέρμασι καὶ χλόη καὶ καλάμη , καὶ μετὰ ταύτας φύουσιν ἀθέρες τε καὶ λέπος · ἐννόει δὲ καὶ τὸν καρπόν , πῶς ἀνθ´ ἑνὸς μυρίοι ) , οὕτως ἐπὶ τοῦ πνεύματος , ἢ μᾶλλον πολλῷ πλέον . ἵνα δ´ ἀφεὶς τὰ περιττὰ συντετμημένως εἴπω , μετάγονται καὶ πρὸς ἡμᾶς τῶν ψαλμικῶν τὰ πλείω . ἐχθροὺς οὖν πάντας τοῦ Χριστοῦ τοὺς δαίμονας κλητέον · καὶ δυσμενεῖς ἐνεδρευτὰς καὶ πλάνους καὶ δολίους , διώκοντας , ἐκθλίβοντας , συνεπιτιθεμένους , τούτους αὐτοὺς τοὺς δαίμονας καὶ πάλιν νομιστέον · Ἀβεσαλὼμ δὲ καὶ Σαοὺλ καί τινα τῶν τοιούτων τὸν ἔξαρχον τῶν πονηρῶν πνευμάτων λογιστέον · Δαυὶδ δὲ πάλιν καὶ χριστόν , πρὸς δὲ καὶ βασιλέα , ῥητέον ἕκαστον ἡμῶν μυστικωτέρῳ λόγῳ . ὡς γὰρ Δαυὶδ ἐκ χρίσματος ἦλθεν εἰς βασιλείαν ( καὶ γὰρ ἐχρίσθη πρότερον τῷ τῆς ἀρχῆς ἐλαίῳ ) , οὕτως ἡμεῖς τυγχάνομεν τῆς ἄνω βασιλείας ἐλαίῳ προχριόμενοι βαπτίσματος τοῦ θείου . ὅσα δ´ οὐ προσαρμόζουσι τῶν ψαλμικῶν ῥημάτων , τοῦ πνεύματος ἡγούμεθα φωνὰς τοῦ παναγίου , ὡς τοῦ δευτέρου τὰ ῥητὰ καὶ τῶν παραπλησίων , ἐκ τούτων ἁγιάζοντες τὰς ἑαυτῶν καρδίας .",
        "Label": "BAD."
    },
    {
        "Single Index": 153,
        "Text": "Τοῦτο ἐπὶ τῆς σφαίρας τὸ αὐτὸ κέντρον ἐστὶ καὶ ἐν τοῖς τρισίν · αὐτὸ γάρ ἐστι καὶ ἀρχὴ καὶ μέσον καὶ τέλος . Ὅθεν διὰ μὲν τὸ ἔξω εἶναι τὸ κέντρον τῆς περιφερείας , οὐδὲ γὰρ ἐν αὐτῇ τῇ γραμμῇ τῆς περιφερείας ἐστὶ τὸ κέντρον , ἀλλὰ ἔξω ταύτης περὶ τὸ μέσον , οὐκ ἔστιν ὅπου ἠρεμήσει τὸ φερόμενον , οἵα διεληλυθὸς καὶ φθάσαν ὡσανεὶ τὸ τέλος · οὐδὲ γὰρ πρὸς τὸ κέντρον ἀλλὰ περὶ τὸ κέντρον ἡ κίνησις . Διότι δὲ τοῦτο , τὸ κέντρον μένει · πᾶν γὰρ κινούμενον ἐν ἀκινήτῳ κινεῖται . Καί ἐστι βλέπειν ἐπὶ τοῦ ἐν τῷ μύλωνι ἀκινήτου μέσου ἥλου · ἀεὶ τὸ ὅλον καὶ ἠρεμεῖ κατὰ τὸ ὅλον καὶ κινεῖται κατὰ τὰ μέρη συνεχῶς . Συμβαίνει δὲ τῇ τοιαύτῃ περιφορᾷ κατά τινα ἀντιστροφὴν τοῦτο δι´ ἐκεῖνο , κἀκεῖνο διὰ τοῦτο · καὶ γὰρ ὅτι πρώτη τῶν ἄλλων κοσμικῶν κινήσεων ἡ περιφορά , μέτρον αὐτὴν ἐκείνων ἀνάγκη εἶναι ( πάντα γὰρ μετρεῖται τῷ πρώτῳ ) , καὶ διότι πρώτη μέτρον ἐστὶ τῶν ἄλλων κινήσεων τὸ αἰτιατόν , τὸ δὲ πρώτην εἶναι ἀπὸ τοῦ μέτρου εἶναι ὡς ἐξ αἰτιατοῦ . Ἔστι δὲ τὸ μὲν μέτρον εἶναι ἀπὸ τοῦ πρώτην εἶναι ὡς ἐξ αἰτιατοῦ τὸ αἰτιατόν , τὸ δὲ πρώτην εἶναι ἀπὸ τοῦ μέτρου εἶναι ὡς ἐξ αἰτιατοῦ τὸ αἴτιον , ἔτι δὲ καὶ ὁμαλὴς μόνη ἡ κύκλῳ · τὰ γὰρ ἐπ´ εὐθείας κινούμενα ἠρεμοῦντα πρῶτον ἐκεῖθεν κινοῦνται ἐγγίζοντα δὲ προηγουμένως τῇ ἠρεμίᾳ νωθρῶς πως κινοῦνται , ἀφιστάμενος δὲ πρὸς τὸ τέλος τάχιον . Ὥστε ἀνώμαλος αὕτη ἡ κίνησις , τῆς δὲ κύκλῳ κινήσεως οὔτε ἡ ἀρχὴ ἐν τῇ περιφορᾷ οὔτε τὸ τέλος , ἀλλ´ ἐκτὸς ταύτης ἐν τῷ μέσῳ , καὶ διὰ τοῦτο ἀνάγκη εἶναι ταύτην τὴν κίνησιν ὁμαλῆ . Καὶ ἔτι δὲ κατασκευάζει ὡς ἡ κατὰ τόπον φορὰ πρώτη τῶν ἄλλων κινήσεων , ὡσὰν ἐντεῦθεν πάλιν καὶ αὐτῆς τῆς φορᾶς ἡ κύκλῳ πρώτη δειχθήσεται . ( Ὅτι δὲ ἡ κατὰ τόπον φορὰ . . . ) . Σκοπὸν ἀεὶ προτίθεται ὁ φιλόσοφος τὴν οἰκείαν δόξαν περὶ ὁτουοῦν ἀπευθύνειν πρὸς τὰς τῶν παλαιοτέρων γνώμας , ἂν ἄλλως εἶπον , καὶ δι´ ἄλλων λέξεων περὶ αὐτοῦ τὴν αὐτὴν ἔννοιαν . Ἢ μὴν καὶ παραβιάζεσθαι εἰς τοῦτο · πᾶν γὰρ τὸ ἀρχαιότητι διαφέρον αἰδεσιμώτερον . Οὗτος δὲ καὶ δόξας πολλάκις , ἃς οὐκ ἀποδέχεται , εἴπερ εἰς τὸ προκείμενον αὐτῷ χρησιμεύοιεν , προβάλλεται οὐχ ὡς δεχόμενος ταύτας , ἀλλ´ ἵνα καὶ διὰ τούτων ὡς ἐκ περιουσίας τὴν οἰκείαν δόξαν συστήσει .",
        "Label": "BAD."
    },
    {
        "Single Index": 365,
        "Text": "Δοξάζουσι δὲ τὸν κόσμον ἀίδιον καὶ τὰς τῶν ἀστέρων περιόδους . τὸν δὲ ᾅδην πολλαχῶς καταμερίζουσι , καὶ νῦν μὲν αὐτὸν θεὸν ὀνομάζουσιν ἀρχηγὸν τῆς περιγείου λήξεως , νῦν δὲ τὸν ὑπὸ σελήνην τόπον ᾅδην φασίν , νῦν δὲ τὴν μεσότητα τοῦ αἰθερίου κόσμου καὶ τοῦ ὑλαίου , νῦν δὲ τὴν ἄλογον ψυχήν , καὶ τιθέασιν ἐν αὐτῇ τὴν λογικήν , οὐκ οὐσιωδῶς , ἀλλὰ σχετικῶς , ὅταν συμπαθῶς ἔχει πρὸς αὐτὴν καὶ προβάλλει τὸν μερικὸν λόγον . ἰδέας δὲ νομίζουσι νῦν μὲν τὰς τοῦ πατρὸς ἐννοίας , νῦν δὲ τοὺς καθόλου λόγους , φυσικοὺς καὶ ψυχικοὺς καὶ νοητούς , νῦν δὲ τὰς ἐξῃρημένας τῶν ὄντων ὑπάρξεις . τοὺς δὲ περὶ μαγειῶν λόγους συνιστῶσιν ἀπό τε μακροτάτων τινῶν δυνάμεων ἀπό τε περιγείων ὑλῶν · συμπαθεῖν δὲ τὰ ἄνω τοῖς κάτω φασί , καὶ μάλιστα τὰ ὑπὸ σελήνην . ἀποκαθιστῶσι δὲ τὰς ψυχὰς μετὰ τὸν λεγόμενον θάνατον κατὰ τὰ μέτρα τῶν οἰκείων καθάρσεων ὅλοις τοῖς τοῦ κόσμου μέρεσι , τινὰς δὲ καὶ ὑπὲρ τὸν κόσμον ἀναβιβάζουσι · καὶ μέσας αὐτὰς διορίζονται τῶν τε ἀμερίστων καὶ μεριστῶν φύσεων . μγʹ . Εἰ τὸ ‘ ἀλλ´ εἰ ταὐτὸν τῷ πατρὶ ὁ υἱὸς κατ´ οὐσίαν , ἀγέννητος δὲ ὁ πατήρ , ἔσται τοῦτο καὶ ὁ υἱός ’ . ‘ Ἀλλ´ εἰ ταὐτὸν τῷ πατρὶ ὁ υἱός ’ φησί ‘ κατ´ οὐσίαν , ἀγέννητος δὲ ὁ πατήρ , ἔσται τοῦτο καὶ ὁ υἱός . ’ τοῦτον τὸν λόγον προσάγει μὲν ὁ τοῦ Ἀνομοίου προϊστάμενος , δέχεται δὲ τὴν ταὐτότητα τῶν προσώπων οὐ δογματικῶς , ἀλλ´ ὑποθετικῶς , ἵν´ ἐντεῦθεν , ὡς ἄτοπόν τι συλλογισάμενος , ἀπελάσῃ μὲν τὸ ταὐτόν , εἰσαγάγῃ δὲ τὸ διάφορον , ἤ , ὡς αὐτός φησι , τὸ ἀνόμοιον . ἡμῶν γὰρ φασκόντων ταὐτὸν εἶναι τῷ πατρὶ τὸν υἱὸν κατ´ οὐσίαν , ἀριθμῷ δὲ διεστηκέναι , πάνυ κακοήθως ἐπιλαμβάνεται , ὡς , εἰ ταὐτὸν ὁ υἱὸς τῷ πατρὶ κατ´ οὐσίαν , πάντα ἕξει τὰ τοῦ πατρός · τοῦτο γὰρ αὐτῷ ἡ ταὐτότης βούλεται · εἰ δὲ πάντων κοινωνήσει τῷ πατρί , δηλονότι καὶ τῆς ἀγεννησίας , ἵνα κατὰ πάντα σωθῇ τῷ υἱῷ ἡ ταὐτότης , ἀγέννητος ἄρα ἔσται καὶ ὁ υἱός , εἴπερ καὶ ὁ πατήρ . Ἐγὼ δέ , πρὶν ἢ τὰς λύσεις ἐπαγαγεῖν τοῦ μεγάλου πατρός , αἷς δὴ μεγαλοφυῶς τῷ κακοδόξῳ ἐκεῖνος ἀνθυπαντᾷ , τοῦτο προσδιορίζομαι πρὸς ὑμᾶς , ὅτι διαλεκτικῶς οἰόμενος ἐρωτᾶν ὁ Ἀνόμοιος πολύ μοι δοκεῖ τῆς διαλεκτικῆς ἐπιστήμης ἀπέχειν · ἠπάτηται γὰρ τῷ ὀνόματι τῆς ταὐτότητος καὶ δοκεῖ τὰ ταὐτὰ πάντῃ εἶναι ταὐτά .",
        "Label": "BAD."
    },
    {
        "Single Index": 104,
        "Text": "Ἐπεὶ δὲ ἀρκούντως αὐτῷ περὶ ὧν ἔπραξε τὸν λόγον ἐποιησάμεθα , φέρε δὴ εἴπωμεν καὶ εἴ τι ἐπὶ τῆς ἀρχῆς παρεφθέγξατο . Εἴθιστο λέγειν περὶ τῶν ἐπιβουλευσάντων αὐτῷ , ὡς τιμῆς μὲν καὶ χρημάτων οὐκ ἀποστερήσοι τούτους , ἀντ´ ἐλευθέρων δὲ ὡς ἀργυρωνήτοις αὐτοῖς χρήσαιτο · » Ἀφειλάμην δὲ οὐκ ἐγὼ τὴν ἐλευθερίαν αὐτοὺς , ἀλλ´ οἱ νόμοι ἐκπτώτους αὐτοὺς τῆς πολιτείας ποιήσαντες . « Τοῖς δὲ λόγοις ἐξόχως προσκείμενος · » Ὤφελον , ἔλεγεν , ἐκ τούτου ἢ τῆς βασιλείας γνωρίζεσθαι . « Γενναῖος δὲ ὢν τὴν ψυχὴν πρός τινα εἰρηκότα ὡς αὐτὸς ἂν ἡδέως μαχόμενος ἐκείνου τὸ ἴδιον σῶμα προβάλλοιτο · » Εὐφήμει , εἶπεν , καὶ εἰ βούλοιό γε πεσόντι ἐπένεγκε πληγήν τε καὶ αὐτός . « Πρὸς δὲ τὸν τοὺς νόμους ἐξακριβούμενον ἐπὶ τὸ βούλεσθαι ἀδικεῖν · » Οὗτοι , ἔφησεν , οἱ νόμοι ἡμᾶς ἀπολωλέκασιν . « Ἀποχρῶντα ταῦτα τῷ βασιλεῖ . ευδ , ρομ \" ψ ΕΥΔΟΚΙΑ — ΡΩΜΑΝΟΣ Δʹ \" τ \" Εὐδοκία βασιλὶς σὺν Μιχαὴλ καὶ Κωνσταντίνῳ τοῖς παισί .",
        "Label": "BAD."
    },
    {
        "Single Index": 184,
        "Text": "Εἰ δὲ συμβάντος πράγματος νόμῳ κολαζομένου ὁ μὲν τοῦ νόμου τὸ ῥητὸν προβάλλεται δικαίως , ὁ δὲ τὸν νόμον ἀναιρεῖ σοφῶς ταῖς διανοίαις , ῥητόν τε καὶ διάνοια τὸ ζήτημα τυγχάνει . Εἰ δέ τις πρᾶγμα τῷ ῥητῷ προσφυῶς ἀντιξέει , συλλογισμὸν ἐργάζεται ῥητορικὸν ἐνταῦθα · παράθεσις οὗτός ἐστι πρὸς ἔγγραφον ἀγράφου . Εἰ δ´ ἔστιν ἀμφισβήτησις νόμων δυοῖν ἢ πλέον κἂν μὴ πολλῶν τὸ ζήτημα , ἑνὸς δὲ τεμνομένου , ἀντινομία πέφυκεν ἡ ζήτησις εἰκότως . Ἀμφιβολία δέ ἐστι ζήτησις προχωροῦσα ἐκ προσῳδίας τονικῆς ἢ μερισμοῦ ῥημάτων . Εἰ δ´ ἔστιν ἀμφισβήτησις εἰ δεῖ γενέσθαι κρίσιν , μετάληψις τὸ ζήτημα , ἣν οὕτω διαιρήσεις · τὸ μὲν γὰρ ταύτης ἔγγραφον , τὸ δ´ ἄγραφον τυγχάνει . παραγραφὴν τὸ ἔγγραφον ὀνόμαζε τελείαν , ἐκ νόμων ἔχον τὴν ἰσχὺν τοῦ λόγου καὶ τὸ κράτος , τὸ δ´ ἄγραφον οὐ νομικόν , οὐ γὰρ προβάλλει νόμον , ἀλλ´ ἔστι λογικώτερον · καὶ γὰρ αἱ δύο στάσεις , πραγματική , μετάληψις , ὥσπερ ἡ τέχνη λέγει , τῶν λογικῶν καὶ νομικῶν μέσαι τυγχάνουσί πως , οὐχ ὅλαι , τοῖς δὲ μέρεσι πρὸς ἄμφω τεταγμέναι . Ἑκάστη δὲ τῶν στάσεων τῶν ἀπηριθμημένων καὶ ἰδικοῖς ὀνόμασι καὶ γενικοῖς καλεῖται · καὶ κεφαλαίοις ἰδικοῖς καὶ κοινοῖς τέμνεταί πως , ὧν τὰ μὲν τοῦ διώκοντος τυγχάνουσιν ἰδίως , τὰ δέ εἰσι τοῦ φεύγοντος , τὰ δὲ κοινὰ τῶν δύο . Πάλιν κατ´ ἄλλον μερισμὸν τὰ μὲν τῶν ζητημάτων ὡς λόγον γένους ἔχοντα τέμνεταί πως εἰς εἴδη , τὰ δ´ εἰσὶ μερικώτατα , τομὴν μὴ δεδεγμένα . Οὗτος ὁ λόγος πέφυκε τῶν ζητημάτων , ἄναξ · ἐντεῦθεν δὲ λεκτέον σοι καὶ περὶ προοιμίων καὶ τῶν λοιπῶν εὑρέσεων τοῦ λόγου καὶ σχημάτων . Ὁ κατὰ τέχνην , δέσποτα , συντεθειμένος λόγος ἔχει καὶ σῶμα καὶ ψυχὴν καὶ κεφαλὴν καὶ πόδας . ψυχὴ μὲν ἡ διάνοια , σῶμα δ´ ἐστὶν ἡ λέξις , κεφαλὴ τὰ προοίμια , ἐπίλογος οἱ πόδες . Καὶ πλεῖστοι μὲν τυγχάνουσι τόποι τῶν προοιμίων , ὁ δ´ Ἑρμογένης τέσσαρας τεχνογραφεῖ καὶ μόνους . Τὸν ἐκ τῆς ὑπολήψεως προσώπων καὶ πραγμάτων · δεῖ γὰρ πρὸς τὴν ὑπόληψιν τῶν ἀπηριθμημένων συντάττειν τὰ προοίμια καὶ χαίρειν ἢ λυπεῖσθαι . Τὸν ἐκ τῆς διαιρέσεως · οὗτος δ´ ἐστὶ τοιοῦτος , ὅταν πραχθέντων , δέσποτα , δυοῖν ἀδικημάτων , ὧν ἕκαστον καὶ κρίνεται , πρὸς δὲ καὶ τιμωρεῖται , μερίζοντες ποιήσωμεν προοίμιον τοιοῦτον · εἰ καὶ δι´ ἓν ἀδίκημα οὗτος τιμωρητέος , πόσῳ γε δι´ ἀμφότερα τυγχάνει κολαστέος .",
        "Label": "BAD."
    },
    {
        "Single Index": 108,
        "Text": "τοῦτ´ ἔστιν · εἰσὶν ὀνόματα παρ´ ἑκάστοις ἔθνεσι θεοπαράδοτα , δύναμιν ἐν ταῖς τελεταῖς ἄρρητον ἔχοντα · μὴ οὖν μεταλλάξῃς . αὐτὰ εἰς τὴν Ἑλληνικὴν διάλεκτον , οἷον τὸ Σεραφεὶμ καὶ τὸ Χερουβεὶμ καὶ τὸ Μιχαὴλ καὶ τὸ Γαβριήλ . οὕτω μὲν γὰρ λεγόμενα κατὰ τὴν Ἑβραϊκὴν διάλεκτον ἐνέργειαν ἐν ταῖς τελεταῖς ἔχει ἄρρητον · ἀμειφθέντα δὲ ἐν τοῖς Ἑλληνικοῖς ὀνόμασιν ἐξασθενεῖ . ἐγὼ δὲ οὔτε τὰς Χαλδαϊκὰς δέχομαι τελετὰς οὔτε τῷ δόγματι πάνυ προστίθεμαι . ἀνεκάλυψα δέ σοι μόνον τοῦ λόγου τὴν κρυφιότητα . Χαλδαϊκὸν λόγιον . πᾶς ἴσχει κόσμος νοεροὺς ἀνοχῆας ἀκαμπεῖς . Ἐξήγησις . δυνάμεις οἱ Χαλδαῖοι ἐν τῷ κόσμῳ τίθενται καὶ ὀνομάζουσιν αὐτὰς κοσμαγοὺς ὡς τὸν κόσμον ἀγούσας προνοητικαῖς κινήσεσιν . ταύτας οὖν νῦν ‘ ἀνοχέας ’ καλεῖ ὡς τὸν πάντα κόσμον ἀκαμάτως ἀνέχοντας , τῷ μὲν ἀκαμπεῖ τῆς σταθερᾶς αὐτῶν δηλουμένης δυνάμεως , τῷ δὲ ἀνοχικῷ τῆς φρουρητικῆς . ταύτας δὲ τὰς δυνάμεις διαμονῆς τῷ κόσμῳ αἰτίας καὶ ἀκλινοῦς ὁρίζονται τάξεως . εἰσὶ δὲ καὶ ἕτεραι δυνάμεις λεγόμεναι παρ´ αὐτοῖς ἀμείλικτοι , οἷον ἔντονοι καὶ ἀνεπίστροφοι πρὸς τὰ τῇδε , καὶ τὰς ψυχὰς ποιοῦσαι τοῖς θελκτηρίοις μὴ μειλίσσεσθαι πάθεσιν . Χαλδαϊκὸν λόγιον . ἐνέργει περὶ τὸν Ἑκατικὸν στρόφαλον . Ἐξήγησις . ὁ Ἑκατικὸς στρόφαλος σφαῖρά ἐστι χρυσῆ , μέσον σάπφειρον περικλείουσα , διὰ ταυρείου στρεφομένη ἱμάντος , δι´ ὅλης αὐτῆς ἔχουσα χαρακτῆρας · ἣν δὴ στρέφοντες ἐποιοῦντο τὰς ἐπικλήσεις . καὶ τὰ τοιαῦτα καλεῖν εἰώθασιν ἴυγγας , εἴτε σφαιρικὸν ἔχοιεν εἴτε τρίγωνον εἴτε ἄλλο τι σχῆμα . ἃ δὴ δονοῦντες τοὺς ἀσήμους ἢ κτηνώδεις ἐξεφώνουν ἤχους , γελῶντες καὶ τὸν ἀέρα μαστίζοντες . διδάσκει οὖν τὴν τελετὴν ἐνεργεῖν τὴν κίνησιν τοῦ τοιούτου στροφάλου ὡς δύναμιν ἀπόρρητον ἔχουσαν . Ἑκατικὸς δὲ καλεῖται ὡς τῇ Ἑκάτῃ ἀνακείμενος · ἡ δὲ Ἑκάτη θεός ἐστι . παρὰ Χαλδαίοις , ἐν δεξιᾷ μὲν αὐτῆς ἔχουσα τὴν πηγὴν τῶν ἀρετῶν , ἐν δὲ ἀριστερᾷ τῶν ψυχῶν . ἔστι δὲ τὸ πᾶν φλύαρον . Χαλδαϊκὸν λόγιον . πολλάκις ἢ λέξῃς μοι , ἀθρήσεις πάντα λέοντα . οὔτε γὰρ οὐράνιος κυρτὸς τότε φαίνεται ὄγκος , ἀστέρες οὐ λάμπουσι , τὸ μήνης φῶς κεκάλυπται , χθὼν οὐχ ἕστηκεν · βλέπεται δὲ τὰ πάντα κεραυνοῖς . Ἐξήγησις .",
        "Label": "BAD."
    },
    {
        "Single Index": 326,
        "Text": "οἱ μὲν οὖν τὴν πίστιν παραδεχόμενοι τὴν θυγατέρα ταύτης διαμερίζουσιν , ἄσχολοι πάντῃ τῆς τῶν ἀρετῶν τυγχάνοντες πράξεως · τοῖς δὲ ἡ μὲν περὶ τὰς ἀρετὰς ἐνέργεια σεμνὴ καὶ σπουδαία , ἡ δὲ μήτηρ ταύτης ἀπηλλοτρίωται , μὴ δεξαμένη τὸ κήρυγμα . ’ διαμερισθήσεται δέ ‘ φησί ’ καὶ πενθερὰ ἐπὶ νύμφῃ καὶ νύμφη ἐπὶ πενθερᾷ ‘ . τὰ δὲ δύο ταῦτα γένη , φημὶ τὴν νύμφην καὶ τὴν πενθεράν , ἀλλοτρίοις διῃρημένα τοῖς γένεσι , διὰ τοῦ τῆς πενθερᾶς παιδὸς ἀγχιστεύουσιν . ἔστιν οὖν ἐν ἡμῖν δύναμίς τις , μητρὸς ἔχουσα λόγον , οἷον ἀποτίκτουσα υἱόν , ᾧ ἑτέρα τις δύναμις συνδυάζεται , νύμφης λόγον ἐπέχουσα · καὶ ποτὲ μὲν ὁμονοοῦσιν ἀλλήλαις ἥ τε νύμφη καὶ ἡ πενθερά , ποτὲ δὲ παρὰ μέρος ἀπ´ ἀλλήλων ἀλλοτριοῦνται . ἔστιν οὖν ἡ κατ´ εὐσέβειαν ἕξις , γεννῶσα υἱόν τινα , τὸν καθαρώτατον λογισμόν , ᾧ οἷά τις νύμφη ἔξωθεν ἡ θεωρητικὴ δύναμις συνδυάζεται . ὅσοις μὲν οὖν ἡ θεωρία τῇ εὐσεβείᾳ συνομολογεῖ καὶ τῇ θεωρίᾳ αὖθις ἡ εὐσέβεια διὰ μέσου τοῦ καθαροῦ λογισμοῦ , ὃς ἐκείνης μὲν ἀποτίκτεται , ταύτῃ δὲ συνάπτεται , τούτοις εἰρήνη ἐστὶν ὁ θεός · εἰ δ´ εὐσεβοῦντες πρὸς τὰς τῶν ὄντων θεωρίας ἀποτυφλούμεθα , διεμερίσαμεν ἀπὸ τῆς νύμφης τὴν πενθεράν , ὥσπερ , εἰ ταῖς θεωρίαις ἑαυτοὺς συντείναντες τὴν κατ´ εὐσέβειαν ἕξιν οὐκ ἐκτησάμεθα , συνδιειλόμεθα τὴν νύμφην ἀπὸ τῆς πενθερᾶς . ἐπεὶ οὖν πολυμερής ἐστιν ἡ οὐσία ἡμῶν καὶ συνῴκισεν ὁ θεὸς εἰς ἑνὸς ζῴου σύστασιν ὄχλον οὐκ ὀλίγων δυνάμεων , τὴν μὲν ὀχλοκρατίαν καταλύσωμεν , τὸν δὲ νοῦν ἡγεμόνα ἐπιστήσαντες καὶ τούτῳ τὰς ἄλλας δυνάμεις ὑποθέμενοι , βασιλείαν ἀντὶ τυραννίδος τῇ ἡμετέρᾳ ψυχῇ ἐγκαταστησώμεθα . Ἐκ τοῦ εἰς τὴν Πεντηκοστὴν θεολογικοῦ λόγου · ’ οἶδε μὲν τρέφειν καὶ πέντε ἄρτοις ‘ . ’ Οἶδε μὲν τρέφειν καὶ πέντε ἄρτοις πεντακισχιλίους , οἶδε δὲ καὶ ἑπτὰ τετρακισχιλίους · καὶ τὰ τοῦ κόρου λείψανα , ἐκεῖ μὲν κόφινοι δώδεκα , ὧδε δὲ σπυρίδες ἑπτά ‘ . ὑμεῖς μὲν τῶν θεολογικῶν ῥητῶν τοῦτό μοι ζητεῖν ἐοίκατε , διὰ τί ἐκεῖ μὲν πέντε ἄρτοις πεντακισχιλίου εἱστίασεν ὁ Χριστός , ἰσάριθμον τοῖς δαιτυμόσιν ὁ ἑστιάτωρ ἀποδοὺς τὴν τροφήν , ἐπὶ δὲ τῆς δευτέρας εὐωχίας τοὺς λόγους διήλλαξεν , ἐλάττονας πλείοσιν ἑστιῶν , καὶ ἐπὶ μὲν τῆς πρώτης θοίνης ἐς δώδεκα κοφίνους τὸ περίττευμα γίνεται , ἐπὶ δὲ τῆς δευτέρας εἰς σπυρίδας ἑπτά . Ἐγὼ δὲ καὶ τοῦτο μὲν τῶν μεγίστων ἂν θεωριῶν ἀξιώσαιμι , οὐκ ἐλάχιστον δέ μοι εἰς ἀπορίαν καταφαίνεται καὶ τὸ περὶ τοῦ μεγάλου τούτου πατρός .",
        "Label": "BAD."
    },
    {
        "Single Index": 95,
        "Text": "εἰ τοίνυν ὁ μὲν ἐνεργεῖ , ὁ δὲ ἐνεργεῖται , ἑτεροούσια δὲ ταῦτα ὡς ἐπὶ τῶν τεχνῶν δῆλον καθέστηκεν , ἑτέρας ἄρα οὐσίας καὶ ὁ υἱὸς πρὸς τὴν πατρικὴν πέφυκεν , ὥσπερ καὶ τὸ ἀνδρείκελον πρὸς τὴν τοῦ ἀνδριαντοποιοῦ . τί οὖν , φησί , μάτην τῷ ἐμῷ ἐπηρεάζετε δόγματι , πρώτην μὲν καὶ ἀνωτάτω οὐσίαν τὸν πατέρα τιθέντι , δευτέραν δὲ καὶ μετ´ ἐκεῖνον τὸν υἱὸν καταλέγοντι ; πῶς γὰρ ἂν εἰς ἴσον ἀχθείη τῷ πεποιηκότι τὸ ποίημα καὶ τῷ ἐνηργηκότι τὸ ἐνέργημα ; Τοιοῦτον μὲν τὸ τοῦ Εὐνομίου κομψότατον πρόβλημα , ἐμματαιάζοντος τοῖς ματαίοις καὶ βραχείᾳ τινὶ ψάμμῳ πεδοῦντος τὴν θάλασσαν καὶ ὀχυροῦντος οἷς κρηπῖδες οὐχ ὕπεισιν . ὁ δὲ πατὴρ ἔχων πολλὰ πρὸς τοῦτον εἰπεῖν τὸν λόγον καὶ ὅλῳ ῥεύματι τὸν Εὐνόμιον κατακλύσαι , τὰ μὲν λογικῶς ἐπιχειρῶν , τὰ δὲ καὶ φυσικῶς ἀποχρώμενος παραδείγμασιν , ὥσπερ ἐπὶ τοῖς ἄλλοις , οὕτω κἀνταῦθα πρὸς τὸν χρόνον μετρεῖ τὴν ἐπίλυσιν . οὐ γὰρ εἰς δόξαν αὐτῷ ὁ λόγος ὁρᾷ , οὐδ´ ὅπως ἂν φανείη τοῦ δέοντος περιττότερος , ὥσπερ οἱ σοφισταὶ ποιοῦσι καὶ ὥσπερ ἐγὼ τὸν Σμυρναῖον Ἀριστείδην κατανενόηκα · ἐκεῖνος γάρ , ἐν οἷς ὑπὲρ τῆς τέχνης πρὸς Πλάτωνα διαμάχεται αὐτὸ τοῦτο ἀνῃρηκότα τὸ τέχνην εἶναι καὶ φιλοσόφως κατασκευάσαντα , ἐπιχειρήσας ὡς οὐ πᾶν ὃ μὴ τέχνη τοῦτο τέχνης χεῖρον , ἀλλ´ ἔστιν ὃ καὶ κρεῖττον αὐτῆς ἐστιν , ἐξὸν ἑνί τῳ ἐπιχειρήματι τῷ περὶ τὴν μαντικὴ λόγῳ τὸν οἰκεῖον λόγον πιστώσασθαι , ὁ δὲ πάντα μὲν χρησμὸν συνεφόρησε , πᾶσαν δὲ φωνὴν συνήνεγκε μαντῳδόν , καταλέγων τὸ ἐν Ἄμμωνος χρηστήριον , τὸ Πυθοῖ , τοὺς ὑποδεδυκότας θεῷ , τὸ ἐν Δωδώνῃ χαλκεῖον , τἆλλα οἷς ἐγὼ ὁμιλῶν ἐγγύς εἰμι τοῦ ναυτιᾶν . διὰ ταῦτα τὸν ἄνδρα τοῦτον ἐγὼ τῆς συνεχείας τῶν ἐνθυμημάτων ἀγάμενος , ὡς οὐδὲν αὐτῷ ἀμέθοδον πρόεισι , τῆς εὑρεσιλογίας θαυμάζειν οὐκ ἔχω . ἀλλὰ τὰ Λυσίου ἐνταῦθα ἐν πρώτοις τίθεμαι , ὃς ἀρξάμενος καὶ μικρὸν προϊὼν εὐθὺς ἀποσιωπᾷ , γλιχόμενόν με ἔτι καταλιπὼν τοῦ πιεῖν · ὁ δ´ Ἀριστείδης , δέον τὴν δίψαν ὑποπιμπλᾶν , ἐπικλύζει τῷ ῥείθρῳ . Ἀλλ´ οὐχ ὁ πατὴρ τοιοῦτος , πολλοῦ γε καὶ δεῖ , ἀλλὰ τὴν Λυσιακὴν χάριτα ἐν τοῖς οἰκείοις λόγοις νενικηκώς , ἀπέριττός ἐστι κατ´ ἐκεῖνον , μετρῶν ἀεὶ τὸν λόγον καὶ οἱονεὶ σταθμίζων πρὸς τὴν ἀκρόασιν .",
        "Label": "BAD."
    },
    {
        "Single Index": 282,
        "Text": "Οὕτω δὴ κἀπὶ τῶν ἄλλων δυεῖν στοιχείων ἡ συγγενὴς μεσότης εὑρίσκεται . Ὁ μὲν οὖν γραμματικὸς οὕτως ἀποδώσει τὴν αἰτίαν . Ὡσαύτως δὲ καὶ ὁ γεωμέτρης δι´ ἀποδείξεως γνωριεῖ πῶς αἱ τρεῖς τοῦ τριγώνου γωνίαι δυεῖν ὀρθαῖν ἴσαί εἰσιν . Ὡς δὲ καὶ ὁ ἀστρολόγος εἴποι ἂν τὰς αἰτίας καὶ τῶν στηριζόντων ἀστέρων καὶ τῶν ὑποστηριζόντων , ἢ προποδιζόντων · καὶ τούτων , τὸ μὲν λήψεται ἐπὶ ταῖς πλαγίαις τῶν ὑποθέσεων , τὸ δὲ ἐπ´ ἄλλῳ τῳ πρὸς ὃ τὴν ἐνέργειαν βούλεται . Καὶ ὁ λογικὸς φιλόσοφος εἰ ἐρωτηθείη , πότερον τὰ γένη καὶ τὰ εἴδη ἐν ὑποστάσει εἰσίν , ἀντεπενέγκοι , ὡς τὰ μέν , ἐν ἐπινοίᾳ κείμενα , οὐκ ἔχει ὑπόστασιν , τὰ δέ , ἀφ´ ὧν γινόμενα γίνεται , τὴν τελεωτάτην καὶ πρὸ τῶν πολλῶν γινομένην . Καὶ Ὅμηρος , ποιητὴς ὢν καὶ ὑπὸ παραπετάσματι περὶ τῶν ἀδήλων φιλοσοφῶν , τὴν γένεσιν τῶν ψυχῶν ὑπὸ τὸ ἐν Ἰθάκῃ ἄντρον ποιεῖται , ἔνθα οἱ » περιμήκεις ἱστοί « , καὶ τῶν νυμφῶν αἱ τὰ » ἁλιπόρφυρα « ὑφαίνουσαι » φάρεα « · αἰνίττεται γὰρ ἐντεῦθεν ὁ ποιητής , τὰς μὲν ψυχὰς τῷ ὀνόματι τῶν Νυμφῶν , τὰ δὲ σώματα τοῖς ἁλιπορφύροις εἵμασιν · ὁ γάρ τοι Ἑλληνικὸς λόγος , πάντων μὲν τῶν ὄντων καὶ γινομένων αἰτιᾶται τὸν δημιουργόν , πορρώτατον δὲ τοῦτον τιθέμενος αἴτιον , τὰς ἐγγυτέρας αἰτίας ζητεῖ · ὅθεν νοῦν μὲν ἄλλοθεν προσεχῶς γεννᾷ , τοῦτον δὲ ποιητὴν ἐφίστησι τῆς ψυχῆς , καὶ τὴν ψυχὴν δημιουργὸν τῶν σωμάτων . Αὕτη γοῦν ἐστιν ἡ Νύμφη τῷ ποιητῇ ἡ τοὺς πορφυροῦς χιτῶνας ὑφαίνουσα . Πᾶσα μὲν οὖν ( ὥς μοι εἴρηται ) καὶ ἐπιστήμη καὶ τέχνη αἰτίας τῶν οἰκείων ὑποθέσεων ἀποδίδωσι . Τὰ δὲ τῆς φύσεως ἄρρητα ἢ καὶ ὅσα τὴν φύσιν ὑπερεφώνησαν , εἰ καὶ αἰτίαν ἔχει τῆς οἰκείας ὑπάρξεως , ἀλλ´ ἡμῖν οὐκ ἔγνωσται αὕτη . Σὺ δέ μοι τέως τὸν παῖδα μὴ τοῖς ἀρρήτοις προβίβαζε , εἰ μὴ ὅσον προσάγειν αὐτὸν ταῦτα , ὥστε τρανεστέραν αὐτῷ τὴν φύσιν ἐργάσασθαι καὶ κινῆσαι πρὸς θαῦμα · » τὸ « γάρ τοι » θαυμάζειν « , ὡς ὁ Πλάτων φησί , φιλοσοφίαν προὐβίβαζε . Καὶ ψυχὴν ἀρίστην ἐντεῦθέν μοι διαγίνωσκε , ὁπόταν τούτοις ἐκπλήττηται καὶ θαμὰ πρὸς τὰ ὑπερφυῆ ἐξανίσταται · ἡ δὲ ζητοῦσα τὰ πρόχειρα μόνον ἀτεχνῶς τῇ ὕλῃ πεπέδηται . Μέσον δὲ τοῦτον δυεῖν κάθιζε πηγῶν : ἐπιστήμης τε καὶ τέχνης · τέχνη δὲ τῶν λόγων μία ἐστίν , ἡ καλουμένη ῥητορική .",
        "Label": "BAD."
    },
    {
        "Single Index": 18,
        "Text": "Διαφέρει δὲ ἡ ἀνώμαλος ὅτι ἐπεὶ ἡ μία κίνησις ζητεῖται ἐπὶ πάσαις καὶ οὐκ ἐπὶ τῇ φορᾷ μόνον , τὸ δὲ ὁμαλὲς καὶ ἀνώμαλον καὶ ἐπὶ πάσαις εὕρηται , εἰκότως ἐστὶ καὶ κατὰ ταῦτα ἡ διαφορὰ τῶν κινήσεων , ποτὲ μία καὶ ποτὲ οὐ μία . Ἀνωμαλία δέ ἐστι διαφορὰ διπλῆ · ἢ γὰρ ἐν τῷ διαφέρειν καὶ ἀνώμαλον εἶναι ἐφ´ ᾧ κινεῖται ( τοῦ γὰρ μεγέθους ἀνωμάλου ὄντος , ὡς τῆς κεκλασμένης ἢ τῆς ἕλικος , εἰ καὶ κινεῖται συνεχῶς καὶ ὁμαλῶς τὸ κινούμενον , ἀδύνατον εἶναι τὴν τούτου κίνησιν ὁμαλῆ , διὰ τὸ ἐφ´ ᾧ κινεῖται καὶ τὸ τούτου ἀνώμαλον · οὐ γὰρ ἐφαρμόττει τὸ τυχὸν μέρος τοῦ κινουμένου ἐπὶ τοῦ τυχόντος μέρους τοῦ μεγέθους ) , ἢ πάλιν ἀνώμαλος κίνησίς ἐστιν ἡ μηδὲν διαφέρουσα οὔτε ἐν τῷ ὑποκειμένῳ μεγέθει οὔτε ἐν τῷ ποτέ , τῷ χρόνῳ δηλαδή , οὔτε ἐν τῷ εἰς ὅ , ἤγουν κατὰ τὸ τέλος τῆς κινήσεως , ἀλλ´ ἐν τῷ ὥς , ὅτι τὸ αὐτό ποτε μὲν ταχέως , ποτὲ δὲ βραδέως κινεῖται ἐφ´ ὁμαλοῦ καὶ ταῦτα μεγέθους . Ἧς μὲν οὖν τὸ αὐτὸ τάχος , ὁμαλής , ἧς δὲ μὴ τὸ αὐτό , ἀνώμαλος . ( Διὸ οὐκ εἴδη κινήσεως οὐδὲ διαφοραί . . . ) . Εἰ εἴδη κινήσεως ἢ διαφοραὶ κινήσεως τὸ τάχος καὶ ἡ βραδυτής , οὐκ ἐν πάσαις ταῖς κινήσεσι καὶ ταῖς διαφόροις κατ´ εἶδος ἠκολούθουν οὖν ταῦτα , ἀλλὰ διέφερε κίνησις κινήσεως διὰ ταῦτα ἢ κατὰ ταῦτα . Πορίζεται δὲ καὶ ἄλλο ἐντεῦθεν , ὡς οὐδ´ ἡ βαρύτης καὶ ἡ κουφότης διαφοραὶ ἡ εἰς τὸ αὐτό . Ἀληθῶς μὲν διαφοραὶ αὗται τῶν στοιχείων , ἀλλὰ πρὸς ἄλληλα · διαφέρει γὰρ γῆς πῦρ ἐν τῷ τὸ μὲν εἶναι κοῦφον τὴν δὲ βαρεῖαν , πλὴν γῆς βαρύτης πρὸς αὑτὴν πάλιν ἢ πυρὸς κουφότης πρὸς αὑτὸ πάλιν οὐ πέφυκεν εἶναι διαφορά , ὅταν τυχὸν λέγωμεν ταύτην μὲν τὴν γῆν εἶναι βαρεῖαν , ἐκείνην δὲ κούφην ἢ οὐ βαρεῖαν . Καὶ οὐκ ἔστιν αὕτη διαφορὰ γῆς πρὸς γῆν , ἀλλ´ οὐκ οὐσιώδης καὶ συστατική · εἰ γὰρ ἦν οὐσιώδης , ἡ μὲν γῆ ἂν ἦν , ἡ δὲ ἄλλο τι , εἰ μὴ βαρεῖα τυχόν , ἀλλ´ οὐ γῆ . Νῦν δὲ ἅπασαι , καὶ αὕτη κἀκείνη καὶ αἱ ἄλλαι , γαῖαι , καὶ εἰ διαφέροιεν διὰ ταῦτα , ἀλλ´ ὡς διαφέρει ἄνθρωπος ἀνθρώπου τῷ λευκὸς εἶναι ἢ μέλας . Ἐπαναλαμβάνων γοῦν λέγει , ὅτι καὶ αὕτη ἡ ἀνώμαλος ἐν τῷ συνεχὴς εἶναι μία , ἧττον δὲ μία , ὅπερ τῇ ἐπὶ τῆς κεκλασμένης φορᾷ συμβαίνει . Τὸ δὲ ἧττον μίξις ἀεὶ τοῦ ἐναντίου .",
        "Label": "BAD."
    },
    {
        "Single Index": 291,
        "Text": "Τῷ δὲ ἀκλόνητος ἦν ἡ ψυχή , ἅπαξ ἐπερεισθεῖσα θεῷ , καὶ πρὸς οὐδὲν τῶν λεγομένων ἢ πραττομένων ὑπεκλίνετό τε καὶ ὑπεστρέφετο · διὰ ταῦτα χιλιάδες ἐξ εὐωνύμων καὶ μυριάδες ἐκ δεξιῶν ἔπιπτον καὶ τοῖς ὀφθαλμοῖς αὐτοῦ κατενόει τὴν τῶν συρραγέντων ἧτταν καὶ τὴν παρὰ τοῦ θεοῦ κατ´ αὐτῶν ἀνταπόδοσιν . οἷα δὲ ἐν τοῖς τοιούτοις πολέμοις ἐξεταζόμενος , τῆς μὲν τοῦ σώματος θεραπείας ἐπελανθάνετο , τροφῶν τε ἠμέλει καὶ πρὸς ὕπνον ἦν ἀκλινής · διὰ ταῦτα συντακὴς παντάπασι γεγονώς , ἐδόκει τοῖς πολλοῖς ὡς ἄρα νοσοίη , κἀκεῖθεν αὐτῷ προσεγεγόνει ἡ σύντηξις · ὁ δέ , ψεύδεσθαι μὴ εἰδώς , τὴν ἀληθῆ τούτοις αἰτίαν ἀπήγγειλε καὶ τὴν πρὸς τοὺς δαίμονας αὐτοῦ διεσάφει ἀντίστασιν . Ὃ δὲ μικροῦ με διέλαθεν — ἀλλ´ ὄλοιτό σοι , ἀρχέκακε δαῖμον , τὰ πονηρὰ σκέμματα καὶ βουλεύματα · τί γὰρ σοὶ καὶ τῷ φωτί , ζόφῳ γενομένῳ διὰ τὴν ἐκ τοῦ τῆς δικαιοσύνης ἡλίου ἀπόστασιν ; ἀλλ´ ὅμως σκότος ὤν , ἅπαξ ποτὲ ὡς φωτὸς ἄγγελος ὤφθη τῷ μάκαρι καὶ φανεὶς τοῦτον κατήστραψεν · ἀλλ´ ἀπαραλόγιστον εἶχε τῆς ψυχῆς τὸ κριτήριον ὁ ἀσκητικὸς οὗτος δικαστής , ἐθορυβεῖτο γὰρ καὶ μᾶλλον τῇ αἴγλῃ καταλαμπόμενος . κρίνουσι δὲ ἀλήθειαν καὶ ὑπόκρισιν οἱ τὰς διατάξεις τῆς ἀσκητικῆς ἀναγνόντες διαγωγῆς τῇ καταστάσει τῆς ἑαυτῶν ψυχῆς , καὶ δυοῖν φανέντων αὐτοῖς παρὰ μέρος ἀγγέλων φωτός , παρ´ ᾧ μὲν ἂν θορυβηθείη τὰ τῆς ψυχῆς αὐτῶν αἰσθητήρια , τοῦτον ὑποκριτήν τε τοῦ φαινομένου φασὶ καὶ τὸν νοῦν οὐκέτι προσέχουσιν , εἰ δὲ γαλήνη τις αὐτοῖς διαχυθείη καὶ ἠρεμαία κατάστασις , ἀληθείας τε αὐτὸν ἄγγελον οἴονται καὶ φῶς ἀνυπόκριτον . τούτῳ τοίνυν βασανιστηρίῳ τῶν φαντασθέντων χρώμενος ὁ μακάριος , τὴν ἀπάτην τοῦ δαίμονος ἤλεγχε καὶ σκότος βαθύτατον τὸ φαινόμενον αὐτῷ φῶς κατωνόμαζεν . Ἐπήνθουν τῷ μακαρίῳ καὶ φυσικαί τινες χάριτες , οἷον ῥώμη σώματος , μέγεθος ἡλικίας , κάλλος μορφῆς , φωνῆς τόνος , ἐμμελὴς ἦχος πρὸς πᾶσαν ψαλμῳδίαν θεόπνευστον ἀκριβῶς μουσουργούμενος . καὶ ἦν ἀτεχνῶς Δαυὶδ ἄλλος τῷ καθ´ ἑαυτὸν βίῳ , πλὴν ὅσον οὐκ αἰσθητὸν μεταχειριζόμενος τύμπανον , οὐδὲ τὰς ἐν τῷ ψαλτηρίῳ πλήττων χορδάς , ἀλλ´ ἑαυτῷ ὀργάνῳ πρὸς εὐφωνίαν χρώμενος · ἵνα γὰρ μὴ δυσχεραίνῃ τὸ πλῆθος τῆς ψαλμῳδίας τὸ σύντονον , στιχήρη οἷον ποιούμενος ᾄσματα καὶ μέλεσι ταῦτα ῥυθμίσας τερπνοῖς , ἐκ διαδοχῆς ἐδίδου τοῖς συνειλεγμένοις ἀντᾴδειν .",
        "Label": "BAD."
    },
    {
        "Single Index": 277,
        "Text": "Πῆξον οὖν μοι ταχέως τὴν νυμφικὴν παστάδα · καί μοι ἑτοίμασον τὸν δεσμόν , δυσὶν ὁμοζύγοις ( ὡς εἴρηται ) , ἐμοί τε γνωρίμῳ καὶ ἀγνώστῳ ἑτέρῳ τὴν ἐρωμένην κάλλιστα νυμφευόμενος · καὶ μὴ ἄλλως ποίει ( ἐγὼ γὰρ ὁ νυμφίος οὐκ ἐφ´ ἑτέροις συντίθεμαι τῷ μεγάλῳ βουλήματι ) · καὶ ἐπὶ πᾶσι , μέμνησό σου τῶν συνθηκῶν . Τῷ Κυζίκου κῦρ Ῥωμανῷ . Ὁ θαυμασιώτατός μοι δεσπότης ὁ Κυζίκου καὶ πάλιν αὖθις , νῦν μὲν σῖτον , νῦν δὲ κριθήν , νῦν δὲ ἄλλο τι · καὶ μέχρι τίνος ; μὴ γὰρ θάλασσα εἶ , καὶ εἰσβάλλουσιν εἰς σὲ οἱ ἀένναοι ποταμοὶ ἵνα πάντοτε μένῃς καὶ κενούμενος καὶ πληρούμενος ; Εἰ γὰρ καὶ πυροφόρος ἡ Κύζικος , καὶ ἀμύθητος αὐτῇ τοῦ γενήματος ἡ πηγή , ἀλλὰ τὸ ἀπορρέον πολύ · εἰ δὲ τοσοῦτον ὁπόσον τοῖς ἐξοχετεύουσι ταύτην ἐξαρκεῖν ποταμοῖς , οὐ κωλύω τὴν ἀπορροήν · βάλλ´ οὕτως , καὶ εὐστοχώτατα πρὸς ἡμᾶς ἀποτόξευε . Πότε δέ μοι καὶ κομίσεις τὰ περὶ τοῦ Εὐρίπου ποθεινὰ εὐαγγέλια ; Πότε μοι τοῦτον κἂν τῷ λόγῳ ἀποκτενεῖς ; Μέχρι δέ τινος ἐκεῖνος βιώσεται , καὶ προσθήσει τοῖς ἔτεσιν ; Ἔγωγ´ οὖν αὐτὸν πρὸ ἐνίων ὀλυμπιάδων ἰδών , ὥσπερ οἰωνισάμην , τοσοῦτον αὐτὸν διέφθειρεν ἡ ῥυτίς , καὶ ἐμαντευσάμην ὡς αὐτίκα τεθνήξεται . Τί οὖν ἔτι βιοῖ ; Βαβαὶ τοῦ ῥᾳθύμου καὶ ἐκλελησμένου Χάρωνος . Γέγονε δὴ αὐτῷ ὥσπερ σύμβολον παλιγγενεσίας καὶ τὸ τῆς μονῆς ὄνομα · καὶ ὁ Ἀρτιγένης ἐκεῖνος ἀφ´ οὗ τὸ φροντιστήριον ἐπικέκληται , ὥσπερ ἄρτι γεννώμενον τὸν γέροντα δείκνυσιν . Ἡ δέ γε φήμη μάτην » θεὸς « παρὰ τῶν ποιητῶν ἤκουε · ψεύδεται γὰρ ὁπόσα καὶ τὸ πρὶν ὁ Ἀπόλλων . Πολλοὶ μὲν γὰρ ἐκεῖνον κατὰ τὸν Ἀσκραῖον τεθνηκέναι ἐφήμιξαν , καὶ ἔτι » φημίξουσι « · ὁ δὲ ζῇ μὲν ὡς ὁ Τιθωνός , ἰσχύει δὲ ὡς οἱ Γίγαντες , ἐσθίει δὲ ὡς ὁ Ἡρακλῆς , δέδοικα γοῦν μὴ καὶ ἀθάνατος κατὰ τοὺς Διοσκούρους γενήσεται , ἢ καὶ τεθνηκώς , αὖθις ἀναβιώσεται ὡς ἡ Ἄλκηστις . Ἀλλὰ ζήτω μὲν ὁ καλὸς γέρων ἐκεῖνος · καὶ ἐμοῦ γε ἕνεκα μὴ ἀποθάνοι ποτέ . Εὐρώστει δὲ καὶ αὐτὸς δεξιῶς πρὸς τούτῳ νοσοκομούμενος . Αἱ δὲ πηκταὶ φεῦ κατὰ τὴν θάλασσαν ἀπολώλεσαν . Τῷ μητροπολίτῃ Κυζίκου κῦρ Ῥωμανῷ .",
        "Label": "BAD."
    },
    {
        "Single Index": 169,
        "Text": "‘ Πῶς δὲ οὐκ ἐν τόπῳ ’ , φησίν , ‘ εἴ γε φερόμενον ; ’ οὐκ οἶδα μὲν ὡς τί τοῦτο εἰρηκὼς ὁ πατήρ , εἴρηκε δέ · οὐ γὰρ τὸ μὴ κινούμενον οὐκ ἐν τόπῳ . ἰδοὺ γὰρ καὶ τὸ κέντρον τοῦ παντὸς ἡ γῆ οὐ κινεῖται μέν , οὐ μὴν οὐκ ἐν τόπῳ · ὁ δὲ οὐρανὸς κινούμενος κατὰ τὰς Ἀριστοτελικὰς ὑποθέσεις οὐκ ἐν τόπῳ , ἀλλὰ καὶ ἐν τόπῳ κατὰ τοὺς λοιποὺς φιλοσόφους , ὅτι πανταχοῦ . ἀλλὰ τὸ λεχθὲν οὕτως , οἶμαι , συνελογίσατο · εἰ τὰ ἑστηκότα σώματα ἐν τόπῳ , πολλῷ μᾶλλον τὰ φερόμενα , τὸ γὰρ κινούμενον ἔκ τινων εἴς τι ἀγόμενον ἢ δινούμενον ἐν δυσὶ τοὐλάχιστον τόποις νοεῖται , ἀφ´ οὗ τε κινεῖται καὶ πρὸς ὃν φέρεται . Ἀλλ´ ἐνταῦθα πληρώσας τὸν περὶ τοῦ πέμπτου σώματος λόγον ὁ πατήρ , ‘ εἰ δὲ ἄλλο τι παρὰ τὸ πέμπτον ’ φησί ‘ φήσουσιν , εἰ μὲν ἀγγελικόν , πόθεν ὅτι ἄγγελοι σώματα ; καὶ τίνα ταῦτα ; καὶ πόσον ὑπὲρ ἄγγελον εἴη θεός , οὗ λειτουργὸς ἄγγελος ; εἰ δὲ ὑπὲρ ταῦτα , πάλιν εἰσήχθη σωμάτων ἑσμὸς ἀλόγιστος καὶ φλυαρίας βυθὸς οὐδαμοῦ στῆναι δυνάμενος ’ . ἦσαν γάρ τινες τηνικαῦτα , οἳ καὶ τοῖς ἀγγέλοις ἐδίδοσαν σώματα , λεπτομερῆ δὲ καὶ κοῦφα καὶ ἀέρια , δι´ ἃ δὴ πολλοῖς τε ὀπτάνονται καὶ μορφὰς τούτοις καὶ σχήματα παραδεικνύουσιν . ὅπως μὲν οὖν ὁρᾶται ἄγγελος , καὶ τίς ὁ τρόπος τῶν διαφόρων σχημάτων , καὶ διὰ τί οὕτως ἡμῖν ἐμφανίζονται , ἔστω τέως ἀπόρρητον , ἕως ἂν ἀκριβέστερον περὶ αὐτῶν ἐπισκέψωμαι . οὐ γάρ μοι ἀρέσκει τὰ λόγια , οὔτε ἡ τοῦ Πρόκλου περὶ τούτων ἐξήγησις οὔθ´ ὁ Πορφύριος σωματικὰ τοῖς ἀγγέλοις διδοὺς ὀχήματα . ἀύλους δὲ πάντως αὐτοὺς πᾶς τις εἴποι , εἰ δὲ ἄυλοι , καὶ ἀσώματοι · ὕλη γὰρ σώματι ὑποβέβληται , καὶ νοεῖται μὲν καθ´ ἑαυτήν , ἀεὶ δὲ εἰδοπεποιημένη ἡμῖν καθορᾶται · ὕλη δὲ εἰδοποιηθεῖσα σῶμα πάντως ἐστὶν ἢ φυσικὸν ἢ μαθηματικόν , φυσικὸν μὲν ὅτι σύνθετον καὶ μέρος οὐσίας , μαθηματικὸν δὲ ὅτι τριχῇ διέστηκε καὶ ὑπὸ τὸ ποσὸν ἀναφέρεται . πόθεν οὖν ἡ καινὴ σοφία μεμάθηκεν ὅτι ἄγγελοι σώματα ; τίνα δὲ ταῦτα δώσουσι , πύρεια ἢ ἀέρια καὶ ῥέοντα ἢ στερέμνια ; σχήμασι δὲ τίσιν ὑποβαλοῦσι , περιφερέσιν ἢ προμήκεσι , τετραγώνοις ἢ ἑτερομήκεσι , κυκλικοῖς ἢ εὐθυφορικοῖς ; καὶ γὰρ καὶ τὸ εὐθυφορούμενον ἐσχημάτισται , καὶ ἄλλο τι παρὰ τὸν κύκλον ἐστί . Τοιαῦτα γὰρ Ἕλληνες περὶ δαιμόνων ἀναγράψαντες μεμυθολογήκασι , τοῖς μὲν γὰρ νοεροῖς περιφερῆ δεδώκασι σώματα , γεγωνιωμένα δὲ τοῖς ψυχικοῖς καὶ τοῖς μετὰ ταῦτα εὐθυφορικά .",
        "Label": "BAD."
    },
    {
        "Single Index": 159,
        "Text": "Χάρωνος , ὄμμα Ταρτάρου , Τιτανικὸν θέαμα , Τυφὼν πυρφόρε , δεινῷ κεραυνῷ Ζηνὸς ἠνθρακωμένε · ὦ νυκτὸς ὄψις καὶ ζοφώδης οὐσία · ὦ βροῦχε σαρκῶν καὶ ψυχῶν ἐρυσίβη , κάμπη λογισμῶν , ἀκρὶς ἐνθυμημάτων , κηφὴν ἀεργὲ καὶ βαρυβρέμων ὄνε · ὦ βορβόρου θύλακε , πήρα σαπρίας , ὦ μισοθύτα , μισογείτων , μισάναξ , φίλυλε , φιλόσαρκε καὶ φιλοτρύφων · ὦ καπνὲ καὶ θύελλα καὶ βαθὺ σκότος , ὦ νεκρὲ τὸν νοῦν , ζῶν δὲ τὴν ὕλην μόνην , ἔμψυχε τύμβε , νεκρόχρωτε τὴν θέαν , ἄψυχε πάντα πλὴν τρυφῆς καὶ κοιλίας · ὦ καὶ νεκρῶν βδέλυγμα , καὶ ζώντων πλέον , δράκον δαφοινὲ ῥηγνύων βλασφημίας , οἴκων φθορεῦ , σύντριμμα καινὸν τοῦ βίου , δύσοδμε κύων , τὴν πονηρίαν ὄφι · ὦ κτῆνος ἀργόν , γῆς δυσαχθὲς φορτίον · ὦ γλῶσσα μὲν πρόχειρε πρὸς βλασφημίαν καὶ χεὶρ ἕτοιμε πρός γε δωροληψίας καὶ ποὺς ἕτοιμε πρὸς φονοδρόμους βλάβας · ὦ κοιλία σφύζουσα πρὸς λαιμαργίαν , ὦ νοῦς ἄνους , ἔννους δὲ πρὸς πονηρίαν · ὦ Μῶμε παμμώμητε ,",
        "Label": "BAD."
    },
    {
        "Single Index": 69,
        "Text": "αἰσχύνομαι καὶ δέδοικα τὴν τόλμαν ταῦτα γράφειν . Ἀλλ´ ἀντιλέγειν ἐγχειρεῖς τοῖς λεγομένοις τούτοις , ζητεῖς δὲ πότε καὶ τὸ ποῦ τῆς γνώσεως τὸ πλῆρες ; ἐλθὲ καὶ μάθε πρὸς ἡμῶν ποῦ τε καὶ πότε τοῦτο · ὅταν Χριστὸς φανερωθῇ σὺν πᾶσι τοῖς ἁγίοις κατὰ δευτέραν τὴν αὐτοῦ μεγάλην παρουσίαν , καθ´ ἣν ἐξαναστήσεται πᾶσα βροτῶν ἡ φύσις . τότε γὰρ οἱ μὲν πονηροὶ καὶ ῥυπαροὶ τοῖς ἔργοις τῷ γνωστικῷ τῆς χάριτος ἀποτμηθέντες λόγῳ εἰς κόλασιν ἀχθήσονται , κἂν τῆς Χριστοῦ μερίδος ἐδόκουν εἶναι , τὸν Χριστὸν ἀρνούμενοι τοῖς τρόποις · οἱ δ´ αὖ γε τοὺς τῆς ἀρετῆς ἀνύσαντες καμάτους καὶ τῆς ψυχῆς φυλάξαντες καλῶς τὸ κατ´ εἰκόνα , οὗτοι καὶ μόνοι λήψονται τῆς νίκης τὰ βραβεῖα καὶ τὰς ὁσίας ἀμοιβὰς καὶ τὴν ἀγήρω λήξειν . γνῶσις δὲ ταῦτα πέφυκε τῆς τριλαμποῦς ἑνάδος , ἥνπερ τὴν μόνην ἔφησεν οὐρανῶν βασιλείαν Γρηγόριος ὁ πάνσοφος καὶ μέγας θεολόγος . πλὴν δ´ οὐκ ἐπίσης ἅπαντες εἰσδέξονται τὴν αἴγλην · δεῖ γὰρ καὶ τούτους ἐρευνᾶν , τριάδος προτεθείσης , τῆς ἑνιαίας καὶ τριπλῆς πρώτης ἀγαθαρχίας , ἀλλ´ ἕκαστος ἀνέλπιστον δέξηται φωταυγίαν τῆς ἐν σαρκὶ τηρῶν αὐτοῦ καθάρσεως ἧς ἔσχεν . ἄλλη γὰρ δόξα ἤγγικεν , ἡλίου φέγγος δ´ ἄλλη · ’ ἀστὴρ ἀστέρος ‘ γάρ φησιν ’ ἐν δόξῃ διαφέρει . ‘ οὕτω δὲ καὶ μοναὶ πολλαὶ παρὰ θεῷ τελοῦσαι τοῖς πᾶσι μερισθήσονται κατά γε τὴν ἀξίαν . Ταῦτα γοῦν ἔδει καὶ ποιεῖν καὶ μελετᾶν καὶ γράφειν καὶ μὴ πρὸς χρήσιμον οὐδὲν τοὺς λόγους ἀναλίσκειν . ἀλλ´ ἐπειδὴ κινούμενος πόθεν εἰπεῖν οὐκ οἶδα ἐπεγγελᾶν καὶ κωμῳδεῖν ἐπιχειρεῖς ἡμᾶς γε , καὶ τοῦτο καὶ μεθ´ ὧν αὐτὸς γραμμάτων γράφειν οἶδας , φέρε λιπόντες ἅπαντα τὰ σεμνὰ τῶν λογίων τοῖς ἴσοις κωμῳδήμασιν ἀνταμειψόμεθά σοι . εἰ δέ τι καὶ πλατύτερον ὁ παρὼν ἕξει λόγος , τὰ σὰ περιεργότερον ἐξερευνῶν καὶ λέγων , τῷ λόγῳ χάρις τῷ τὸν νῦν δεδωκότι μοι λόγον . ἀλλ´ οἶδα πῶς ἀτέλεστοι πάντες εἰς θείαν γνῶσιν · ἐπαναλήψομαι καὶ γάρ , ’ παράκλητον ἐκπέμψω ‘ · ἔμαθες πῶς πεφύλακται πάλιν Παῦλος ὁ θεῖος · ἔγνως ὡς πάντες ἄνθρωποι πρῶτοι δεύτεροι τρίτοι · πρὸς γνῶσιν οὖν ἀνάλαβε καὶ γίνωσκε τί γράφω .",
        "Label": "BAD."
    },
    {
        "Single Index": 275,
        "Text": "τοιοῦτο ἅπας ἀνὴρ πρακτικός τε καὶ θεωρητικός · ὁ μὲν γὰρ τὴν πρακτικὴν ἀρετὴν μετιὼν τάχ´ ἄν ποτε καὶ ὀλισθήσειε καὶ ’ τρὶς ‘ ἂν ἀρνήσαιτο τὸν Χριστόν , ἢ κατὰ τὸν λόγον αὐτὸν ἀθετῶν ἢ κατὰ τὸν θυμὸν ἢ κατὰ τὴν ἐπιθυμίαν , ἐφ´ οἷς δὴ ὁ ἀλεκτρυὼν ἐπιβοήσας , τουτέστιν ὁ ἐγκατεσπαρμένος τῇ φύσει λόγος καὶ τοῦ θείου φωτὸς αἰσθανόμενος , εἰς αἴσθησιν τοῦτον διεγείρει ὧν ἐπλημμέλησεν · ὁ δέ γε μετὰ τὴν πρᾶξιν τῷ τῆς θεολογίας πυρὶ καταφλεχθεὶς τὴν ψυχήν , οὐδέποτ´ ἄν , ἀφεὶς τὴν καθ´ Ἡράκλειτον ’ ἐν βυθῷ ‘ κεκρυμμένην ’ ἀλήθειαν ‘ , πρὸς τὰ χείρω ἐπανακάμψειεν , ἀλλὰ τὰ Παύλου εἰκότως φθέγξαιτο , ’ τίς ἡμᾶς χωρίσει ἀπὸ τῆς ἀγάπης τοῦ Χριστοῦ ; ‘ , καὶ τὰ εἴδη τῶν πειρασμῶν ἀπαριθμησάμενος πεπαρρησιασμένως πάντων κατακαυχήσαιτο . Ἀλλ´ ἐπειδὴ πεμπομένους τοὺς μαθητὰς εἴδομεν , θεασώμεθα τούτους καὶ τὴν τῆς ψυχῆς εἰσελθόντας περιοχήν . καὶ δὴ ταύτην εἰσεληλύθασι , καὶ πρῶτον μὲν τῷ ἀχθοφοροῦντι ἐντετυχήκασιν , ἔπειτα τῷ οἰκοδεσπότῃ πεπλησιάκασιν , ἀνώγεων δὲ τούτῳ τὸ οἴκημα πλαξὶν ἴσως λείαις κατεστρωμένον · πάντα δὲ κατὰ λόγον καὶ κατὰ μηδὲν ταῖς ἀναγωγαῖς ἀντιπίπτοντα . δυνατὸν δὲ μὴ ἄλλον μὲν εἶναι τὸν ὑδροφόρον , ἕτερον δὲ τὸν οἰκοδεσπότην , ἀλλὰ τὸν αὐτὸν ἐπινοίαις διαφόροις διῃρημένον . ἡ γὰρ πρὸς τὸν θεὸν στραφεῖσα ψυχὴ πρῶτα μὲν τὸν ἀχθεινὸν πόνον τῆς πρακτικῆς μέτεισιν ἀρετῆς , ὅτε δὴ καὶ λάτρις ἐστὶ καὶ διάκονος , ἐγκαρτεροῦσα τοῖς μόχθοις τῶν ἀρετῶν καὶ βιαίως πάνυ τοῖς τῆς καρτερίας ὤμοις τὰ τούτων ἄχθη βαστάζουσα · ἔπειτα τὰς σάρκας δαμάσασα καὶ τῷ φόβῳ τοῦ θεοῦ καθηλώσασα , ἀντὶ τοῦ ὑπηρετεῖν καὶ λατρεύειν εἰς οἰκοδεσπότου τάξιν μεθίσταται · οὐκέτι γὰρ φοβεῖται τὸ σῶμα , οὐδὲ οἷά τι θηρίον τιθασεύει τοῦτο καὶ ἐξημεροῖ , ἀλλ´ ὡς χειροήθει χρῆται καὶ ὡς ἀσθενοῦς κατακυριεύει θρέμματος . ὑπεράνω δὲ γενομένη τῶν αἰσθητῶν , ὥσπερ ἀνώγεων ἑαυτῇ τὴν τῶν θειοτέρων κατάληψιν ὑποβάλλεται , καὶ θείαν ἀπεργασαμένη καὶ τῷ ὄντι πνευματικὴν οἰκοδομήν , καταποικίλλει ταύτην καὶ καταστρώννυσι λίθοις λείοις καὶ διαφανέσι καὶ θείοις λάμπουσιν ἀμαρύγμασιν , οἵτινές εἰσιν οἱ τῆς θεωρίας κόσμοι , μηδὲν πρόσαντες μηδὲ ἀντιβαῖνον ἔχοντες μηδ´ ἀμαυρόν , ἀλλὰ πᾶσαν καταφάνειαν , πᾶσαν λαμπρότητα , ἐστιλβωμένοι τῷ κάλλει τῆς θείας λαμπρότητος .",
        "Label": "BAD."
    },
    {
        "Single Index": 166,
        "Text": "Ἡ δὲ οὐδὲ παρακλήσεως ἐδεῖτο τῆς ἐμῆς · ὅλη γὰρ ἦν τοῦ πάθους , καὶ ἅμα τῷ ἐμὲ προκατάρξασθαι , δάκρυα τῶν ὀφθαλμῶν ἀφῆκε πολλά , οὐχ αὐτὴ μόνη , ἀλλὰ καὶ ἡ πανυπέρλαμπρος σεβαστή · ἐκεῖσε γὰρ τὴν σὴν προσκαλεσάμεναι πενθεράν , καὶ φιλοφρονησάμεναι ὅσα εἰκός , σοφῶς πάνυ καὶ ἐπιτηδείως τὸν τοῦ ἀνδρὸς αὐτῇ ἐξήγγειλαν θάνατον , ὥσπερ δὴ καὶ τῇ θυγατρὶ αὐτῆς καὶ συμβίῳ σου . Καὶ πρῶτα μέν , συνέκλαυσαν καὶ συνεθρήνησαν · εἶτα δὴ παρεμυθήσαντο , καὶ τὰ τοῦ καιροῦ ἐφθέγξαντο πρὸς αὐτήν . Ἐγὼ δὲ εἶδον μὲν οὐκέτι τὴν σὴν πενθεράν , πᾶσαν ἀποστρεφομένην ἔτι διὰ τὸ πάθος καὶ θέαν καὶ φωνήν · θεάσομαι δὲ κατὰ καιρὸν ὡς ἐκέλευσας , καὶ τὰ εἰκότα παρηγορήσω . Καὶ ταῦτα μὲν οὕτως . Τὴν δὲ γραφήν σου ἀναγνούς , καὶ πληροφορηθεὶς τὴν εἰς ἐμὲ τοῦ βασιλέως διάθεσιν , εὐθὺς ἐξανέστην , καὶ τὴν γραφὴν πρὸς αὐτὸν ἐξαπέστειλα . Καὶ νὴ τὴν ἱεράν σου ψυχήν ! καὶ πολλάκις ἐβουλήθην καὶ ἄνθρωπον ἐμὸν αὐτόθι ἐξαποστεῖλαι μετὰ τῶν ἀπὸ τῆς Πόλεως ἀγαθῶν · καὶ ἵνα σοι τἀληθὲς εἴπω , καὶ πέπομφα καὶ αὖθις ἐπέσχον , εὐλαβούμενος ἵνα μή με ἡγήσηται ὁ βασιλεὺς κόλακά τε καὶ περιττόν · τοιαύτην μοι δειλὴν ἀπεκλήρωσε ψυχὴν ὁ θεός . Εὔχομαι δὲ παυθῆναί ποτε τὰ γράμματα , καὶ ἐπανελθεῖν ὑμᾶς εἰς τὴν μεγαλόπολιν ταύτην , εὐθυμοῦντας καὶ ὑγιαίνοντας , καὶ τῶν πολιτικῶν πραγμάτων ἅπτεσθαι , καὶ πόρρωθεν τὰς τῶν βαρβάρων ἀναστέλλειν ὁρμάς . Τῷ Δοκειανῷ , τῷ ἀνεψιῷ τοῦ βασιλέως τοῦ Κομνηνοῦ . Ἐγώ σε καὶ φεύγοντα διώκω , καὶ μὴ πάνυ φιλοῦντα φιλῶ , καὶ ἀμνημονοῦντος οὐκ ἐπιλέλησμαι , λαμπρότατε καὶ περίβλεπτε καὶ πᾶν εἴ τι κάλλιστον ὄνομα . Ἀλλὰ πῶς ἔχει ὁ ἐμὸς αὐθέντης , ἡ ταχεῖα φρήν , ἡ πτερωτὴ νόησις , ἡ ἁπλουστάτη ψυχή , τὸ ἀκολάκευτον φρόνημα ; Πῶς ἔχει ὁ ἐμὸς φίλτατος ἀδελφός ; Ἀπολαύεις πάντως τῶν φίλων κυνηγεσίων , τῶν ἐξ ἀέρος , τῶν ἀπὸ γῆς , ( εἰπεῖν δὲ ) καὶ τῶν ἀπὸ θαλάττης ; Καὶ ἀπολαύοις καὶ τούτων καὶ τῶν ἑτέρων ὧνπερ ἐρᾷς , καὶ πρὸ πάντων , τοῦ χρηστοτάτου καὶ φιλανθρώπου βασιλέως ἡμῶν . Ἐγὼ δὲ τεθαρρηκώς , βραχύ τι γραμμάτιον πρὸς τὸ κράτος αὐτοῦ ἐξαπέσταλκα , κατὰ τὰς σὰς ὑποθήκας ποιῶν · ὃ εἰ μὲν ἡδέως ἀναγνοίη , καὶ αὖθις καὶ πολλάκις τοῦτο ποιήσω , εἰ δ´ ἀηδῶς , ἴσως ἐφέξω τὴν γλῶτταν . Ἀνδρόνικος Δούκας . Ἀνδρονίκῳ τῷ Δούκᾳ .",
        "Label": "BAD."
    },
    {
        "Single Index": 21,
        "Text": "Ὥστε συνόλως πάντα ( μὴ ὅτι τὰ κατά τι γινόμενα , ἀλλὰ τὰ ἁπλῶς γινόμενα · τοῦτο γάρ ἐστι τὸ οὕτω κείμενον ἐνταῦθα ) ἐξ ὑποκειμένων τινῶν γίνονται . Καὶ πάντα ταῦτα εἰπών , τὴν κοινὴν καὶ ἀνείδεον ὕλην λέγειν ἐᾷ . Τίνος χάριν ; Ἢ ὅτι περὶ ἐκείνης ζητεῖ καὶ οὐ βούλεται ποιεῖν τὸ ζητούμενον ὁμολογούμενον καὶ ὅτι κατ´ ἀναλογίαν τῶν τοιούτων ἁπάντων καὶ ἡ ὕλη γνωσθήσεται · τοῦτο γάρ ἐστι τὸ » νόθῳ λογισμῷ « τὴν ὕλην γινώσκεσθαι . Καὶ δῆλον ὅτι τὸ γινόμενον σύνθετόν ἐστι , καὶ ἔστι μέν τι τὸ γινόμενον , ἔστι δέ τι ὃ τοῦτο γίνεται . Γινόμενον δὲ ἔλεγε πρότερον τὸ ὑποκείμενον καὶ ὃ γίνεται τὸ πάθος , νῦν δὲ γινόμενον τὸ πάθος , ὃ δὲ γίνεται πάλιν διαιρεῖ τοῦτο εἰς τὸ ὑποκείμενον καὶ εἰς τὸ ἀντικείμενον . Ἔστιν οὖν λέγειν καὶ τὸ ὑποκείμενον γινόμενον , ὡς μεταβάλλον , καὶ τὸ ἀντικείμενον γινόμενον , ὡς τελειούμενον καὶ εἰδοποιούμενον . Καὶ πάλιν τὸ ὃ γίνεται καὶ τὸ ὑποκείμενον , ὡς δεχόμενον τὴν εἰδοποίησιν , καὶ τὸ ἀντικείμενον , ἤγουν τὸ ἄμουσον , ὡς , ὅτε μέν ἐστι , παρυφιστάμενον , ὅτε δὲ μὴ ἔστιν , ὡς μὴ ὑποχωροῦν · στέρησις γάρ ἐστιν , ἀλλ´ ὡς ἐλθούσης τῆς ἕξεως εἰδοποιούμενον ἄντικρυς , πλὴν οὐ καθ´ αὑτὸ ἀλλὰ κατὰ τὴ ὕλην . Ὥστε καὶ τὸ ὃ γίνεται κατὰ τὸ ὑποκείμενον ἔχει , ἡ δὲ κατὰ συμβεβηκὸς γένεσίς ἐστιν , ὅτε λέγομεν ἐγένετο ἐκ θερμοῦ μουσικός · πολλάκις γὰρ καὶ τοιοῦτόν τι ἐπί τινι συμβήσεται , ἀλλ´ οὐ καθ´ αὑτό · ὁ γὰρ μὴ μουσικὸς μουσικὸς καθ´ αὑτό . ( ὅτι γίνεται ἅπαν . . . ) . Ἤγουν ὁ μουσικὸς ἄνθρωπος ἐκ τοῦ ἀνθρώπου καὶ ἐκ τοῦ μουσικοῦ . Ἐπεὶ δὲ τὸ μὲν ὑπομένει , τὸ δὲ οὐχ ὑπομένει , τίθησι τὸ τρόπον τινά · πῶς γὰρ ἐκ μὴ ὑπομένοντος γενήσεταί τι καὶ οἱονεὶ συσταθείη ; Καὶ τὸν λόγον πιστοῦται τοῦτον ἐκ τῶν λόγων , τοῦ τε συναμφοτέρου καὶ τῶν ἁπλῶν καὶ ἐξ ὧν συνετέθη ὁ μουσικὸς ἄνθρωπος . Εἰ γοῦν διαιρεῖται ὁ τοῦ συναμφοτέρου λόγος εἰς τοὺς λόγους ἑκατέρου , λεχθείη ἂν καὶ τὸ πᾶν συγκείμενον ἐξ αὐτῶν · ὁ γὰρ λόγος ὁ τοῦ ἀνθρώπου καὶ ἕτερος ὁ τοῦ λευκοῦ συντεθεὶς ποιήσει τὸν τοῦ λευκοῦ ἀνθρώπου λόγον . Οὐκ εἶπε διαλύσεις τὸν λόγον τοῦ συγκειμένου , ἀλλὰ τοὺς λόγους , ὅτι , εἰ καὶ εἷς ἐστιν ὁ λόγος αὐτοῦ , ἀλλὰ σύνθετός ἐστι καὶ αὐτὸς καὶ λόγοι ἂν εἴη ὁ λόγος · ὡς γὰρ τὸ ὑποκείμενον σύνθετον , καὶ ὁ λόγος αὐτοῦ σύνθετος , καὶ εἰ διαλυθήσεται τὸ σύνθετον εἰς ἐκεῖνα , καὶ ἐξ ἐκείνων ἀνάγκῃ τοῦτο γενήσεται .",
        "Label": "BAD."
    },
    {
        "Single Index": 178,
        "Text": "καὶ μέχρι μὲν τούτων ὁ ἄνθρωπος , ἤτοι νοῦς , διάνοια , δόξα , μετὰ δὲ ταῦτα εἶναι τὸ ζῶον · ἡ μὲν γὰρ πολυποίκιλος φύσις , ἡ δὲ τῆς θείας μοίρας ὑπάρχουσα . ἡ μὲν γὰρ ἐπιθυμία πολυκέφαλον θηρίον , ὁ δὲ θυμὸς λεοντώδης , ὁ δὲ λόγος ὁ ἀληθινὸς ἄνθρωπος . ἔστι δὲ τούτου καὶ ἄλλος θειότερος ἄνθρωπος καὶ ἀληθέστερος , ὁ νοερός , ὃν αὐτοάνθρωπον προσαγορεύουσιν οἱ τῶν εἰδῶν φιλοθεάμονες . τριττὸς οὖν ὁ ἄνθρωπος , ὁ μὲν νοερὸς καὶ μονοειδής , ὁ δὲ λογικὸς καὶ τριμερὴς καὶ τριδύναμος , ὁ δὲ αἰσθητικὸς καὶ πολυειδὴς καὶ παντοδαπός . τὸ δὲ λογιζόμενον καὶ τὸ θεωροῦν ἡμεῖς ἐσμέν · ἡμεῖς γὰρ καὶ ἡ ψυχὴ ταυτόν . Περὶ νοῦ καὶ ψυχῆς . Ἔχομεν τὰ εἴδη διχῶς , ἐν μὲν ψυχῇ οἶον ἀνειλιγμένα καὶ οἶον κεχωρισμένα , ἐν δὲ τῷ νῷ ὁμοῦ πάντα . νοῦς δὲ ἄλλος μέν ἐστιν ὁ κατὰ μέθεξιν , ὃν καὶ δικαιότερον ἄν τις ἔλλαμψιν προσείποι νοεράν , ἕτερος δὲ ὁ οὐσιώδης . νοῦς δὲ ἐστὶ κατὰ μέθεξιν , ὃν ἡ ψυχὴ ἔχει , ἕξιν οὖσαν τῶν παρὰ τοῦ νοῦ καθηκόντων εἰς αὐτὴν ἀγαθῶν . καὶ ὁ οὐσιώδης δὲ νοῦς διττός ἐστιν , ὁ μὲν ἀμέθεκτος , ὁ δὲ μετεχόμενος , ὃν δὴ καὶ καλεῖν εἰώθασι μερικόν . ἔχομεν δὲ τοῦτον τὸν νοῦν καὶ κοινὸν καὶ ἴδιον · κοινὸν μὲν ὡς ἀμέριστον ἕνα , ἴδιον δὲ καθόσον ἔχει ἕκαστος αὐτὸν ὅλον . καὶ τὰ μὲν ψυχικὰ εἴδη συμπληροῖ τὴν οὐσίαν ἡμῶν , τὰ δὲ νοερὰ τελειοῖ τὲ ἡμᾶς καὶ κοσμεῖ · καὶ τὰ μὲν νοερὰ ἥνωται , τὰ δὲ ψυχικὰ διῄρηται . ἔχομεν δὲ καὶ τὸν θεὸν ὡς ἐποχούμενον τῇ νοητῇ φύσει . Περὶ ψυχῆς . Τῶν παρ´ Ἕλλησι σοφῶν τὴν ψυχὴν Πλάτων μὲν καὶ Ἀριστοτέλης ὡς ὀργάνῳ φασὶ χρῆσθαι τῷ σώματι . δεῖ γάρ , φησὶν Ἀριστοτέλης , τὴν μὲν τέχνην χρῆσθαι τοῖς ὀργάνοις , τὴν δὲ ψυχὴν τῷ σώματι . οἱ δ´ ἐκ τοῦ περιπάτου φιλόσοφοι ὡς ἔνυλον εἶδος μιγνύουσιν αὐτὴν τῷ σώματι καὶ διαπλέκουσιν . οἱ δὲ περὶ Κλεάνθην καὶ σῶμα ταύτην ἀποφαίνονται , δυναμένην μέντοιγέ ποτε καὶ τοῦ φαινομένου χωρίζεσθαι σώματος . Πλωτῖνος δέ φησι μὴ ἀναγκάζεσθαι δέχεσθαι τὴν ψυχὴν τὰ πάθη τοῦ σώματος , ἐπεὶ μὴδὲ τεχνίτης τὰ πάθη τῶν ὀργάνων ὑποδέξαιτ´ ἄν ποτε . αἰσθήσει δὲ χρῆσθαι φησὶν ἀναγκαῖον , τὸ γὰρ διὰ σώματος ἐνεργοῦν βοηθὸν ἔχει τὴν αἴσθησιν , ἵνα δι´ αὐτῆς γινώσκῃ τὸ ἔξωθεν . εἰ οὖν ἡ ψυχὴ ἀσώματος , τὰ πάθη τοῦ σώματος οὐ διαβήσεται ἐπ´ αὐτήν .",
        "Label": "BAD."
    },
    {
        "Single Index": 185,
        "Text": "τοιαύτης οὖν οὔσης τῆς τῶν δύο στοιχείων τούτων , ὕδατός φημι καὶ γῆς , διαιρέσεως , πρὸς ἀμφότερα ὁ ἥλιος δρᾷ · θερμαίνει γὰρ ἄμφω καὶ ἀραιοῖ τοὺς πόρους αὐτῶν καὶ εἰς ἀτμοὺς διαλύων τὸ νοτερὸν ταῖς ἐκεῖθεν ἀναθυμιάσεσι τὸν ἀέρα καταπυκνοῖ . Διττὴ γοῦν , ὡς ὁ λόγος ὑπέδειξεν , ἐκ τῶν περὶ γῆν χώρων ἀναθυμίασις εἰς οὐρανὸν ἕλκεται , ἡ μὲν ὑγρὰ καὶ ψυχρά , ἡ δὲ ξηρὰ καὶ ψυχρά . αὗται δὲ αἱ ἀναθυμιάσεις μέχρι μέν τινος συμπλέγδην πρὸς τὸ ἄναντες ἀναφέρονται · εἶτα τῆς μιᾶς περὶ μέσα που τοῦ ἀέρος ὑφισταμένης διὰ τὴν πρὸς τὸ κάτω ῥοπὴν τῆς ὑγρότητος , ἡ ἑτέρα κουφίζεται , ἐπιτόνιον ἔχουσα τῆς ἀναγωγῆς τὴν ξηρότητα . τῆς γοῦν κοινῆς ἐντεῦθεν μεριζομένης ἀναθυμιάσεως , ἄλλα μὲν τῶν φυσικῶς γινομένων παρὰ τῆς ὑγρᾶς καὶ ἀτμιδώδους ἀποτελεῖται , ἄλλα δὲ παρὰ τῆς ξηρᾶς καὶ καπνώδους , ὡς Ἀριστοτέλης φησί · πάχναι μὲν γὰρ καὶ ψεκάδες καὶ δρόσοι καὶ ὑετοὶ χιόνες τε καὶ χάλαζαι ἀπὸ τῆς ἀτμιδώδους ἐκφέρονται , δαλοὶ δὲ καὶ αἶγες καὶ κομῆται δοκίδες τε καὶ πωγωνίαι καὶ διᾴττοντες ὅ τε παντοῖος τῶν ἀστραπῶν ἐκπυρηνισμὸς ἀπὸ τῆς ὑπερτέρας ἐξάλλονται . Ἀρκτέον οὖν ἀπὸ τῆς πάχνης καὶ περὶ ταύτης πρῶτον φυσιολογητέον . αὕτη τοιγαροῦν ἐν ἀλεεινοῖς μὲν χωρίοις καὶ θέρους ἥκιστα γίνεται , ἐν δὲ καταψύχροις καὶ χειμῶνος οὐχ ἥκιστα . ἡ δὲ αἰτία αὕτη · ὁ ἥλιος , πρὸς βορρᾶν καὶ νότον τὴν οἰκείαν δύναμιν μερισάμενος , ἐν οἵῳ δὴ ἐμφιλοχωρεῖ κλίματι , ἐν ἐκείνῳ δυνατώτερος πέφυκεν . ὅθεν ἐν τῷ καθ´ ἡμᾶς μέρει γινόμενος βορειότερος καὶ τὸν ὑπὲρ κεφαλῆς ἡμῶν ἀνελίττων ἀέρα , θερμότερος ἐν τῇ τοιαύτῃ ὥρᾳ πρὸς ἡμᾶς ἵσταται . ὁπότε δὲ τὸ καθ´ ἡμᾶς κλίμα παγετοῖς καὶ ψύχει πιέζεται , ἡ δυτικὴ Αἰθιοπία καύσεσιν ἀφορήτοις ἐνίσχεται , θερμοτέραν ἐκεῖσε τοῦ ἡλίου τὴν ἀκτῖνα βάλλοντος . τότε γοῦν ἀσθενὴς ἐν τῷ καθ´ ἡμᾶς κλίματι ἡ τοῦ φωστῆρος ἀκτὶς πέφυκεν · οὔτε γὰρ τὴν ἐν τῷ βάθει ἕλκει νοτίδα , οὔτε μήν , εἴ τινα δὴ καὶ ἑλκύσειεν , ἀνάγει πρὸς οὐρανόν , ἀλλ´ , ὥσπερ οἱ ἀσθενέστεροι τῶν ἀχθοφορούντων , ὁμοῦ τε τὸ βάρος τῆς ἀναθυμιάσεως ἥρπασε καὶ αὖθις κατήνεγκε · τοῦτο δὲ ἡ πάχνη ἐστίν . μὴ γὰρ ἰσχύων ἐπὶ πολὺ τοῦ ἀέρος ταύτην ἀνενεγκεῖν , καὶ διὰ τὸ εὐθὺς τῇ τοῦ ἀέρος ψυχρότητι συμπαγῆναι καὶ βαρυνθῆναι , ἀφῆκεν εἰς γῆν . ἐξ οὗ καὶ τὴν ἐπωνυμίαν ἔχει · πάχνη γὰρ ἐπωνόμασται οἷον πεπηγμένη ἄχνη , τουτέστι λεπτομερὴς τοῦ ἀτμοῦ οὐσία ἀθρόον παγεῖσα .",
        "Label": "BAD."
    },
    {
        "Single Index": 32,
        "Text": "Ἀλλὰ νῦν μὲν ἀναιρούμενος ὁ Κρόνος οὔπω ἀνῄρηται · οἱ γὰρ ἀναιροῦντες αὐτὸν Ζῆνες οὔπω τοσοῦτον δεδύνηνται , ἀλλ´ οἱ μὲν ὑπερπεπηδήκασι τοῦτον , ὁ δὲ ἔτι τὸν μακρὸν ἑλίττει πόλον τοῖς πράγμασιν · ἀναιρήσει δὲ τοῦτον ἐς τὸ παντελὲς ὁ θεῖος καὶ πρῶτος λόγος , ὁπότε κατὰ τὴν ἀψευδῆ αὐτοῦ ἐπαγγελίαν μετακοσμήσειν βουληθείη τὸ σύμπαν καὶ ἀπὸ κινήσεως εἰς στάσιν μετατρέψειν τὴν οὐσίαν ἡμῶν · ὁ γάρ τοι χρόνος μέτρον κινήσεως , ἧς ἀναιρεθείσης μάταιον ὁ χρόνος παρακολούθημα · τηνικαῦτα γὰρ ἔσται ὁ θεὸς κατὰ τὸν ἀπόστολον τὰ πάντα ἐν πᾶσιν , οὐρανός , ἥλιος , ἀέρος πνεῦσις , ἡ σύμπασα ζωὴ καὶ τροφή . Τοιαύτην ὁ μῦθος ὥσπερ ἀκρότομος πέτρα ἀνέδωκε τὴν πηγήν · μηδὲν οὖν παραμείβωμεν ῥᾳδίως τῶν ἐν ταῖς ὁδοῖς τῶν δέλτων κειμένων , ἀλλὰ καὶ τὴν πέτραν ὀρύττωμεν καὶ τὴν θάμνον ἀνακαθαίρωμεν , μιμούμενοι τοὺς ἐν μεσογείᾳ καθιδρυμένους , παρ´ οἷς ψαφαραί τινες πέτραι καὶ εὔθρυπτοι ὑποτύφουσιν ἅλας θαυμάσιον , ὃ δὴ βραχεῖα οἷον ἐφολκὶς κατακαλύπτει , καὶ ταύτην παραξύσαντες ἀροῦσι τὸ βάθος καὶ ἀνορύττουσι , κἀντεῦθεν οὐκ ἀνάλατα αὐτοῖς τὰ πέμματα γίνεται . ἀλλ´ ἐκεῖνοι μὲν Ἄμμωνι τοὺς ἅλας δὴ τούτους ἀνατιθέασιν , ἡμεῖς δὲ τὸ ἐκ τῆς πέτρας ἀναχωσθὲν θεῷ ἀναθήσομεν , παρ´ οὗ πᾶν δώρημα τέλειον καταβαίνειν εἰς ἡμᾶς εἴωθεν . Τοῦ αὐτοῦ ἐξήγησις εἰς τὸ ’ λίγξε βιός , νευρὴ δὲ μεγάλ´ ἴαχεν ‘ . Ἔστι μὲν οὐδ´ ὅπερ εἰρήκειν εὐθὺς ἐρωτηθεὶς ὑφ´ ὑμῶν περὶ τοῦ Πανδαρικοῦ τόξου πόρρω τῆς ποιητικῆς ἀκριβείας καὶ τῆς τοῦ λόγου διασκευῆς , ἀλλ´ ἔστι νῦν ἀκριβοῦν τι καὶ καλοῦ κάλλιον . πρὸ δὲ τῆς τῶν καθ´ ἕκαστα ἐπιλύσεως , ὅπερ ἐπεπόνθειν ὕστερον τὰ ἔπη ἀναγινώσκων , ἐρῶ δὴ καὶ πρὸς φίλους ἄνδρας · τὸ γοῦν φαινόμενον καὶ κατὰ τὰς πρώτας ἐπιβολάς , τὸ μὴ ἐν τῷ τείνεσθαι τὸ τόξον λίγξαι μὲν τὸν βιόν , ἠχῆσαι δὲ τὴν νευρὰν μέγα , πηδῆσαι δὲ τὸ βέλος , ἀλλὰ μετὰ τὸ τετάσθαι τὸ κυκλοτερὲς τόξον καὶ τὴν νευρὰν καὶ τὸν βιὸν τὰς πεποιημένας ἐπιγενέσθαι φωνάς · κινουμένης γὰρ τῆς θαλάσσης καὶ ὁ φλοῖσβος καὶ ὁ ὀρυγμαδός , οὐ μὴν καὶ κινηθείσης ἤδη καὶ παυσαμένης .",
        "Label": "BAD."
    },
    {
        "Single Index": 14,
        "Text": "καὶ νῦν μὲν ὅρασιν ὁρᾷ ( τὸν γὰρ δεσπότην εἶδε ) , νῦν δ´ ἀκοαῖς εἰσδέχεται φωνὴν θεοῦ καλοῦσαν . ἄκουσον δὲ καὶ τὴν ἁφὴν ἐκ τῶν αὐτοῦ ῥημάτων · καὶ γὰρ ‘ ἡ γλῶσσά μου ’ φησὶ ‘ κάλαμος γραμματέως ’ , γλῶσσαν οὐ τὴν τοῦ σώματος εἰπὼν τὴν φαινομένην ( καὶ γὰρ ἔργον αὐτῆς ἐστι τὸ λέγειν , οὐ τὸ γράφειν ) , ἀλλὰ τὴν γλῶσσαν τοῦ νοὸς τὴν ἔνδον κεκρυμμένην , ἧς ξενοτρόπως ἥπτετο τὸ πνεῦμα τῆς σοφίας καὶ τὰς τῶν ὄντων δι´ αὐτῆς ἐκαλλιγράφει γνώσεις . ἀλλ´ ὅρα καὶ τὴν γευστικὴν αἴσθησιν τῆς καρδίας · γλυκαίνεσθαι γὰρ ἔφησε τὸν λάρυγγα τὸν τούτου ἐπέκεινα τοῦ μέλιτος τοῖς τοῦ θεοῦ λογίοις . εἰ θέλεις καὶ τὴν ὄσφρησιν , ἰδού σοι καὶ τὸ ῥῆμα · ‘ ἐκ τῶν ἀμφίων σου στακτὴ καὶ σμύρνα καὶ κασία . ’ οὕτω Δαυὶδ ταῖς τοῦ νοὸς αἰσθήσεσιν ἁπάσαις πασῶν ἀντελαμβάνετο τοῦ πνεύματος χαρίτων . Οὐ πάντα δὲ τὰ ῥήματα τὰ τοῖς ψαλμοῖς ἐνόντα δέξεται τὴν ἐξέτασιν καθ´ ἕνα μόνον τρόπον , καθ´ ἱστορίαν τὸ τυχόν , ἢ κατὰ προφητείαν ἢ κατὰ πρᾶξιν ἠθικὴν ἢ κατ´ ἀλληγορίαν . πολλάκις γὰρ ἐν τοῖς αὐτοῖς πολλοὺς εὑρήσεις λόγους . εἰ βούλει δέ , μοι λάμβανε τοῦ πράγματος εἰκόνα · ὥσπερ γὰρ ἐν τοῖς σπέρμασιν ὁρῶμεν καὶ τοῖς δένδροις ποικίλας καὶ πολυειδεῖς ἐκφύσεις καὶ δυνάμεις ( ῥίζα γὰρ δένδρῳ πέφυκε καὶ στέλεχος καὶ κλάδοι , ἔχει καὶ φύλλα καὶ φλοιὸν καὶ τὴν ἐντεριώνην · ὡσαύτως ἐν τοῖς σπέρμασι καὶ χλόη καὶ καλάμη , καὶ μετὰ ταύτας φύουσιν ἀθέρες τε καὶ λέπος · ἐννόει δὲ καὶ τὸν καρπόν , πῶς ἀνθ´ ἑνὸς μυρίοι ) , οὕτως ἐπὶ τοῦ πνεύματος , ἢ μᾶλλον πολλῷ πλέον . ἵνα δ´ ἀφεὶς τὰ περιττὰ συντετμημένως εἴπω , μετάγονται καὶ πρὸς ἡμᾶς τῶν ψαλμικῶν τὰ πλείω . ἐχθροὺς οὖν πάντας τοῦ Χριστοῦ τοὺς δαίμονας κλητέον · καὶ δυσμενεῖς ἐνεδρευτὰς καὶ πλάνους καὶ δολίους , διώκοντας , ἐκθλίβοντας , συνεπιτιθεμένους , τούτους αὐτοὺς τοὺς δαίμονας καὶ πάλιν νομιστέον · Ἀβεσαλὼμ δὲ καὶ Σαοὺλ καί τινα τῶν τοιούτων τὸν ἔξαρχον τῶν πονηρῶν πνευμάτων λογιστέον · Δαυὶδ δὲ πάλιν καὶ χριστόν , πρὸς δὲ καὶ βασιλέα , ῥητέον ἕκαστον ἡμῶν μυστικωτέρῳ λόγῳ . ὡς γὰρ Δαυὶδ ἐκ χρίσματος ἦλθεν εἰς βασιλείαν ( καὶ γὰρ ἐχρίσθη πρότερον τῷ τῆς ἀρχῆς ἐλαίῳ ) , οὕτως ἡμεῖς τυγχάνομεν τῆς ἄνω βασιλείας ἐλαίῳ προχριόμενοι βαπτίσματος τοῦ θείου . ὅσα δ´ οὐ προσαρμόζουσι τῶν ψαλμικῶν ῥημάτων , τοῦ πνεύματος ἡγούμεθα φωνὰς τοῦ παναγίου , ὡς τοῦ δευτέρου τὰ ῥητὰ καὶ τῶν παραπλησίων , ἐκ τούτων ἁγιάζοντες τὰς ἑαυτῶν καρδίας .",
        "Label": "BAD."
    },
    {
        "Single Index": 214,
        "Text": "φασὶ γὰρ οἱ ἀπὸ Πλάτωνος μάλιστα μὴ δεῖν τῶν ἁπλῶν τὸ μέν τι κατειλῆφθαι , τὸ δὲ δοκεῖν ἀκατάληπτον , ἀλλ´ εἴτε σῶμα τοῦτο εἴη ὁμοιομερῆ ἔχον τὴν ὕπαρξιν , εἴτε ἀσώματον , ὁ μέρος τούτων κατειληφὼς τὸ πᾶν ἔχει διεγνωκώς · ὁ γοῦν τὴν ψυχικὴν οὐσίαν ἢ νοερὰν ἀπὸ μέρους εἰδὼς τὴν πᾶσαν τούτων γνῶσιν συνείληφεν . ἐπὶ γὰρ τῶν συνθέτων καὶ ἀνομοίων οὐχ ὁ τὸ μέρος τῶν συντεθειμένων εἰδὼς ἤδη καὶ τὴν ὅλην ἔσχεν ἐν γνώσει οὐσίωσιν · οὐδὲ γὰρ ὁ τὸν ὀφθαλμὸν ἐπιστάμενος , ὅτι τοιοῖσδε μὲν ὑγροῖς , τόσοις δὲ χιτῶσι διείληπται , ἤδη που καὶ τὴν ὅλην κεφαλὴν κατείληφεν , ὅτι μὴ τὸ πᾶν αὕτη ὀφθαλμός , ἀλλ´ οὗτος μεθ´ ἑτέρων αὐτὴν συνιστᾷ · ὁ δὲ τὸ πνεῦμα ἢ τὸ αἷμα ἢ τὴν ἀρτηρίαν ἢ τὴν φλέβα ἐν ἐλαχίστῳ μέρει διαγνούς , ἐπειδὴ μηδὲν τὸ ὅλον παρὰ τοῦτο , τὴν ὅλην οὐσίαν διὰ τοῦ μέρους σαφέστατα ἔγνωκε . κἀπὶ τῶν ἀσωμάτων δὲ ὁ αὐτὸς λόγος · ἐπεὶ γὰρ καὶ ποσά τινα κατὰ τρόπον ἄλλον , οὗ δὴ καὶ Πορφύριος ἐν ταῖς πρὸς τὰ νοητὰ μέμνηται Ἀφορμαῖς , προσάπτομεν τῇ ψυχῇ , ἐν μέρει τὴν ὅλην συνείληφε καὶ ἐν ὅλῃ τὸ μέρος ἐπίσταται , ἐν ὅλῃ τε τὴν ὅλην κἀν τῷ μέρει τὸ μέρος ὁ φιλοσόφως αὐτῇ προσβαλών · πᾶν γὰρ ὃ λάβοις αὐτοτελὴς ὑπάρχει ψυχή , καὶ τὸ πᾶν διὰ τοῦ μέρους ἐθήρασας . οὕτω δὲ θηράσαις ἂν καὶ τὸν ’ νοῦν ‘ καὶ τὴν παρὰ τοῖς λογίοις ’ δύναμιν ‘ καὶ τὸν ὑπὲρ ἐκείνην ’ πατέρα ‘ καὶ τὸ ἀφθεγκτότατον ἕν , εἴ τῳ ταῦτα πιστά · ἐμοὶ γὰρ οὐ καιρὸς νῦν περὶ τῆς ὑποστάσεως τούτων περιεργάζεσθαι . Εἰ γοῦν οὕτω ταῦτα , καὶ τοῦ θείου καθαρῶς ἀσωμάτου τυγχάνοντος καὶ πάντῃ ἑαυτῷ ὁμοίου καὶ ἀμεροῦς , πῶς χώραν ἔχει τὸ δυσθεώρητον ; ἢ γὰρ ἄν , ἀνεκφοίτητον πάντῃ τῆς οἰκείας τυγχάνον φύσεως , ἀθεώρητον τοῖς θηρῶσιν ᾖ , ἤ , εἰ ἐκ μέρους κατείληπται , ὅλον διέγνωσται , καὶ πῶς δυσθεώρητον ; ταύτην οὖν ὅλην τὴν ἀντίθεσιν ὁ πατὴρ ἐν ὀλίγαις συγκεφαλαιωσάμενος συλλαβαῖς , ’ κἄν τις οἴηται ‘ φησί ’ τῷ ἁπλῆς εἶναι φύσεως ἢ τελέως ἄληπτον ἢ τελέως ληπτόν ‘ . εἰ γὰρ ἁπλοῦν τὸ θεῖόν ἐστιν , ἀλλ´ οὐχὶ καὶ φύσις αὐτῷ ἡ ἁπλότης καθέστηκεν , ἀλλὰ περὶ τὴν φύσιν , ἥτις ποτέ ἐστιν · ὥσπερ γὰρ οὐ φύσις ἡμῶν τὸ συντεθεῖσθαι , ἀλλὰ τοῦ κράματος κατηγορία , οὕτως οὐδὲ ἐκείνῳ οὐσία ἡ ἁπλότης ἐστίν , ἀλλὰ περὶ τὴν οὐσίαν θεώρημα .",
        "Label": "BAD."
    },
    {
        "Single Index": 8,
        "Text": "Τούτων τοιγαροῦν οἱ στρατιῶται ἀκηκοότες καὶ τῶν στρατιωτῶν ὁπόσον στρατηγικόν τε καὶ ἔκκριτον , καταλαμβάνουσι τὸ Βυζάντιον , τῶν ἴσων ἢ καὶ κρειττόνων τευξόμενοι · ὥριστο γοῦν αὐτοῖς ἡμέρα τῆς εἰς τὸν βασιλέα εἰσόδου , κἀγὼ τηνικαῦτα παρεγενόμην τῷ αὐτοκράτορι · καὶ εἰσῄεσαν ἄνδρες γενναῖοι καὶ ἀτεχνῶς ἥρωες , εἶτα δὴ τὰς κεφαλὰς ὑποκλίναντες καὶ ἐπευφημήσαντες ὅσον εἰκὸς , ἐπὶ μέρος , τοῦ βασιλέως κελεύσαντος , ἔστησαν · εἶτα δέον καθένα τούτους διαιρεῖν καὶ λόγων πρὸς ἐκείνους βασιλικῶν καὶ φιλοτίμων ἀπάρξεσθαι , ὁ δὲ πρῶτα μέν τοι ἀγενῶς ὠνείδισε ξύμπασιν , εἶτα δὴ ἐς μέσους τὸν κορυφαῖον τούτων στήσας καὶ τὸν εὐθὺς μετ´ ἐκεῖνον ( ἐπρέσβευε γὰρ τούτοις ξύμπασιν ὁ Κομνηνὸς Ἰσαάκιος , ἦν δ´ ὁ Κεκαυμένος οὗτος ὁ Κολωνείαθεν ) , ὕβρεσι μυρίαις κατέπλυνεν ὡς ἀπολωλεκότα μικροῦ δεῖν τὴν Ἀντιόχου καὶ τὰς δυνάμεις καταλελυκότα , καὶ γενναῖον μὲν ἢ στρατηγικὸν οὐδὲν ἐπιδείξαντα , τὰ δὲ τῶν πολλῶν συλλέξαντα χρήματα , καὶ τὴν ἀρχὴν ἐσχηκότα οὐκ εὐκλείας , ἀλλ´ ἀπληστίας ὑπόθεσιν · ἐφ´ οἷς ἐκείνου παγέντος τῷ ἀθρόῳ τῆς ἐπιπλήξεως , καὶ τὰ κρείττω μὲν προσδοκήσαντος , τοῖς δ´ ἐναντίοις καθυβρισθέντος , τῶν τε συστρατήγων ὑπεραπολογήσασθαι ἐκείνου ἐπικεχειρηκότων , ὁ βασιλεὺς καὶ τούτοις τὴν γλῶτταν ἐπέσχε · καὶ εἰ τῶν ἄλλων κατωλιγωρήκει , δέον τόν γε Ἰσαάκιον πάσης ἀξιῶσαι εὐφημίας τε καὶ τιμῆς , ὁ δὲ κἀκείνῳ ἀπείπατο τὴν εὐμένειαν . ‚ τ \" Περὶ τῆς τοῦ Κομνηνοῦ ἀποστασίας .",
        "Label": "BAD."
    },
    {
        "Single Index": 287,
        "Text": "Οὐκ οἶσθα γὰρ ὅτι γνοῦσα ἡ φύσις σκληρὰν οὕτως ὀπώραν , οὕτω πως ἠσφαλίσατο καὶ δυσεπιβουλότατον εἰργάσατο τὸν καρπόν ; Ἢ τάχα που ( ἵνα τι προσπαίξας εἴπω ) , ἐπεὶ δρίον ὄρειον τὰ πολλὰ τὸ φυτὸν καὶ ἔμελλον αὐτὸ ἁδρότεραι χεῖρες τρυγᾶν , διὰ ταῦτα ἀκανθῶδες αὐτὸ ἡ πλάττουσα φύσις ἐποίησε ( ποιμένων γὰρ χεῖρες καὶ γεωργῶν τετυλωμέναι ὡς οἶσθα , καὶ οὐ πάνυ τι τῆς ἀκάνθης αἰσθάνονται ) ; Οὐ παντὶ δὲ τῷ καρπῷ ὁ ἐσωτέρω προσπέφυκε φλοιός , ἀλλ´ ὅσοις μὴ ἐν τῷ δένδρῳ ἡ πέψις ἐγεγόνει , μηδὲ ἡ ἄκανθα ἔσχισται · τὸ δὲ σχῆμα τῶν περιβόλων αὐτῷ , ὁ μὲν ἀκριβὴς σφαῖρα , εἴ τις ἀφέλοι τὴν ἄκανθαν , ὁ δὲ ἡμισφαίριον . Οἷος οὖν ἐγὼ περιττός , τῷ παντὶ τὴν ὀπώραν ἀπείκασα · τούτου γὰρ ὁ μὲν οὐρανὸς ἀκριβὴς σφαῖρα , τὰ δέ γε στοιχεῖα βούλονται μὲν οὕτως εἶναι , ἀλλ´ οὐ σῴζει τὴν ὁμοιότητα , παρά τι δὲ τοῦ ἀκριβοῦς ἔχεται σχήματος . Τοῦτό σοι τοῦ καρποῦ τὸ ἀπόρρητον . Καὶ τοῦτο μὲν ἐν ψυχῇ κατάθου · τὸ δὲ φαινόμενον δίδου τῷ σώματι . Τῷ καίσαρι Ἰωάννῃ τῷ Δούκᾳ . Μάτην μετὰ τοῦ πέπονος ἡ ἐπιστολή · ἀρκεῖ γὰρ αὐτὸς ἑαυτῷ παντὸς λόγου καὶ πάσης ποιήσεως , εἰ καὶ ὁ ποιητὴς εἰς ὄνειδος τοὔνομα προφέρει τοῖς Ἀχαιοῖς . Εἰ γὰρ εἰς ἐμὴν κρίσιν ἀναθείη τις τὰ εἴδη τῶν ὀπωρῶν , οὐδ´ ἂν ὅλως ἀμφισβητήσας τὰ πρωτεῖα κατὰ τῶν ἄλλων θήσω τῷ πέπονι · ἔστι γὰρ οἷον κεφαλὴ καὶ τῷ σχήματι ὁ αὐτὸς καὶ πολυσχήμων τοῖς εἴδεσιν ὤν . Βέβηκε μὲν γὰρ κατὰ κύβον , ἀνέστηκε δὲ κατὰ πυραμίδα , περιῆκται δὲ κατὰ σφαῖραν . Ἀλλὰ τί ἀπὸ τούτων τὸν πέπονα , καὶ μὴ οἴκοθεν καὶ παρ´ ἑαυτοῦ ; ἔστι γάρ τι χρῆμα οἷον οὐκ ἄλλο . Καὶ οὐ χρῷ δῆλον , ἀλλὰ τῷ σώματι · ὅλος γὰρ διόλου ἡδονῆς ἐστιν ἀρρήτου μέτοχος , καὶ οὔτε σκληρὸς κατὰ τὸ μῆλόν ἐστιν , οὔτε παντάπασιν ἁπαλὸς καὶ ἀπόρρυτος , ἀλλ´ ἔσφιγκται μὲν ὅσον μέτριον , εἴκει δὲ τοῖς λεαίνουσιν , ὁπόσον καὶ τοῖς μακροβίοις ἐστὶν ἀποχρῶν . Τὸ δὲ τῆς ἡδονῆς , καὶ αὐτόθεν , καὶ διὰ τοῦ φάρυγγος . Καὶ μέχρι τοῦ στήθους ἀμβροσία τις ἐπίκηρος ὡσανεὶ καὶ ἀρκῶν ἀντὶ νέκταρος · οὐ γὰρ παρεικάσαις αὐτοῦ τὴν ἡδονὴν οὐδεμιᾷ τῶν ἐν τοῖς καιροῖς ὀπωρῶν . Ἔστι δὲ κατὰ τὰς τοῦ παντὸς ὥρας καὶ τὰς τῶν στοιχείων χάριτας · μικροῦ γὰρ οὐδ´ ὠνητός ἐστιν .",
        "Label": "BAD."
    },
    {
        "Single Index": 56,
        "Text": "τῷ δὲ Ἐπικούρῳ ἀπὸ ξηρᾶς ὀγκώσεως ἀναρπαζομένης ἐκ τῆς γῆς , εἶτα ἐγκλειομένης τοῖς νέφεσι , δίκην τῶν ἐν τοῖς σώμασιν ὄγκων διεξόδου οὐ τυχόντων στρόφους καὶ τροχώσεις ἐμποιεῖν τῷ κατ´ αὐτὸν λεγομένῳ κενῷ · οὐδὲ γὰρ δυνάμεων εἶναι πλήρη τὸν ἀνὰ μέσον οὐρανοῦ καὶ γῆς ἀέρα δίδωσι . καὶ ἀληθῆ ἀξιοῖ λέγειν τῷ μὴ καθ´ ἑτέραν ἢ κατὰ τὴν θερινὴν ὥραν ὡς ἐπὶ τὸ πλεῖστον ὁρᾶν βροντὰς ἐπιρρηγνυμένας καὶ διαφερόντως ἐκδίδοσθαι ξηροτέρας , ἡνίκα βαθείας οὔσης τῆς ἐν τῷ μέσῳ χώρας ὄρεσιν ὑψηλοῖς ὁ τόπος ἐγκλείοιτο . καὶ ἅμα μὲν ἑκάτερα γίνεται , ἐπεὶ δὲ ὀξυτέρα τῆς ἀκοῆς ἡ ὄψις , θᾶττον ὁρᾶσθαι συμβαίνει τὴν ἀστραπήν . πᾶσαι δὲ βρονταί , καὶ τούτων αἱ ἔξωροι καὶ διηχέσταται μάλιστα , σημαίνουσί τι , καὶ διαφερόντως αἱ ἐκ τοῦ ἀριστεροῦ μέρους τοῦ κόσμου · τοῦτο δ´ ἂν εἴη τὸ νότιον · αἱ γὰρ πρὸς νότον εἰσὶ θειότεραι . καὶ παρὰ τοῦ τῆς γενέσεως ἐπέκεινα ἐπιτροπεύεται , τοῦ Κρόνου λέγω , οἱονεὶ τοῦ ἀπορρήτου νοῦ , ὥσπερ τὸ βόρειον ὑπὸ τοῦ τῆς γενέσεως αἰτίου . ὅθεν καὶ πρὸς νότον τὰ ἱερὰ ἀπευθύνεσθαι τοῖς Ἑβγραίοις καὶ Αἰγυπτίοις δοκεῖ . Περὶ κεραυνῶν . Οἱ κεραυνοὶ ὡς ἐπὶ τὸ πλεῖστον οὔτε ἐν θέρει ἢ χειμῶνι συμβαίνουσι γίνεσθαι , ἀλλ´ ἐν ἔαρι καὶ μετοπώρᾳ περὶ τὴν πλειάδος καὶ ἀρκτούρου ἐπιτολήν . ὅθεν οὐδὲ ὑπὸ τὴν Σκυθίαν γίνονται καὶ συνελὼν εἰπεῖν ὑπὸ τὸ ἀρκτῷον κέντρον ἢ ὑπὸ τὸ νότιον διὰ τὸ ψυχρὸν καὶ θερμὸν τοῦ κατ´ αὐτὸν χώρου κατάστημα . ἐπὶ δὲ τῆς Ἰταλίας ὡς μάλιστα · εὔκρατος γὰρ παρὰ πᾶν χωρίον ὁ κατ´ ἐκείνους ἀήρ , ὅπου δίς τε τὰ θρέμματα τοῦ ἔτους ἀπογεννᾶν πέφυκε , τυρὸς δ´ οὐ λείπει . διάφορος δὲ καὶ οὐ μονοειδὴς ἡ τῶν κεραυνῶν φύσις . τοὺς μὲν γὰρ ψολόεντας ἡ παλαιότης καλεῖ , τοὺς δὲ ἀργῆτας , σκηπτοὺς δὲ οὐ πάντας ἢ μόνους ἐκείνους ὅσοι εἰς γῆν καταπίπτουσιν · οὐ γὰρ πάντες τουτὶ πάσχουσιν . εἰσὶ δὲ οἳ καὶ ἀναστρέφουσι πρὸς τὰ νέφη ὅθεν ἐξεθλίβησαν . καὶ οἱ μὲν διάπυροι πρηστῆρες , οἱ δὲ μὴ πυρώδεις τυφῶνες , οἱ δ´ ἔτι μᾶλλον ἀνειμένοι ἐκνεφίαι . αἰγίδες τε μὴν λέγονται οἱ ἐν συστροφῇ πυρὸς καταστρεφόμενοι . ταύτῃ τοι αἰγίδα Διὶ περιτίθησιν ὁ λόγος , οἱονεὶ τὸν ἀέρα . εἰσὶ δὲ καὶ ἕτερα σχήματα κεραυνῶν · ἑλικίας αὐτοὺς τὰ βιβλία καλεῖ , ὅτι ἑλικοειδεῖς ἀναφαίνονται ἐν τῷ καταφέρεσθαι .",
        "Label": "BAD."
    },
    {
        "Single Index": 384,
        "Text": "Ἐπεὶ γὰρ δέδωκάς τε τὸν λόγον καὶ εἴληφας , οὐκ ἔφθης τρίτην μοι τὴν ἐπὶ τούτοις συνουσίαν ποιήσασθαι καὶ ἁλίσκῃ , ὧν αὐτὸς ἔλεγες χαρίτων ἐμῶν , καὶ Πλάτωνά με ὁ νέος Ἀριστοτέλης ποιεῖς , φοιτῶν τε παρ´ ἐμὲ καὶ τῆς Ἀκαδημίας προτιθεὶς τὸν Περίπατον καὶ τήν τε γλῶτταν πρὸς δρόμον ῥητορικὸν ἐπασκῶν καὶ τὴν ψυχὴν σεμνύνων τοῖς δόγμασιν · ἀκρότητι δὲ νοῦ καὶ φύσεως δεξιότητι παριὼν ἔστιν οὗ τὸν διδάσκαλον , καὶ γενναίως ἀντιδραττόμενος , οὐχ ὡς ὁ Σταγειρίτης εἴρων ἐφαίνου καὶ τωθαστής , οὐδὲ λακτίζειν ᾤου δεῖν οἷα πῶλος τὸν γεγεννηκότα , ἀλλὰ μεμνημένος τοῦ γάλακτος , τὴν πρεσβυτέραν τροφὴν οὐκ ἠτίμαζες · ἀμφοτέρων δὲ καὶ τῶν ἕξεων ἐχόμενος ἐπιμελῶς , ὅση τε τὸν ἐν ἡμῖν ἀναχωννύει νοῦν καὶ ὅση τὴν γλῶτταν εἰς λόγους ἐπαίρει , τὴν τοῦτο κατορθοῦσαν μᾶλλον τέχνην ἐζήλους , ἣ δή σε καὶ γεννησαμένη καὶ σπαργανώσασα , γαλακτοτροφήσασά τε καὶ τελειώσασα , ἐπίσημον ἐξ αὐτῆς ἀπειργάσατο . Ἐπὶ ταύτῃ δὲ καὶ τὴν Ἰταλῶν Μοῦσαν προσειληφώς , ἐπειδὴ καὶ ταύτης μᾶλλον τοῖς ὅσοι πολιτεύονται δεῖ , ἓν εἶδος ἐξ ἀμφοῖν τὸ κάλλιστόν τε καὶ τελεώτατον τῇ σῇ περιεποιήσω ψυχῇ . Διὰ ταῦτα γοῦν σε ἑῴα τε λῆξις ἔγνωκε καὶ ἑσπέριος , ἑτέροις μὲν δικάζουσι παρεστῶτα , οὐδὲν δὲ ἧττον ἐκείνων τιμώμενον , εἰ μὴ καὶ μᾶλλον , ὅσῳ οἱ μὲν τὸ σχῆμα τῆς δίκης ὥσπερ ἐπὶ σκηνῆς προεβάλλοντο , σὺ δὲ μετὰ τῆς οἰκείας ἐφαίνου στολῆς , καὶ τοῖς μὲν ἡ τύχη , ὡς οὐκ ἔδει , τῆς τέχνης προκαθηγήσατο , ἣν οὐδὲ προσειλήφεσαν , σὺ δὲ ἀπὸ τῆς τέχνης ἀρξάμενος ἐπὶ τὴν τύχην ἀνήχθης · καὶ ὥσπερ οἱ μυσταγωγούμενοι περιρραντηρίοις τισὶ πρότερον καὶ τοιαύταις καθάρσεσιν ἀφαγνίζονται , οὕτω δὴ καὶ σὺ πρὸ τῆς ἐν βασιλείοις διαγωγῆς ἑαυτὸν καθηράμενος , οὕτως ἐπ´ ἐκεῖνα βεβάδικας , ἐν οἷς δὴ καὶ τὴν προκάθαρσιν οἵα καὶ τὴν προπαίδειαν ὅση παρέστησας , οὐ λόγοις μόνον αἱρῶν τὸν κρατοῦντα , οὐδὲ δρόμῳ γλώττης καὶ τάχει χειρός , οὐδ´ ἐν οἷς μὲν ὑπαγορεύειν ἔδει φθάνων τὸν σημειούμενον , ἐν οἷς δὲ γράφειν πλέθροις ὅλοις προθέων τοῦ λέγοντος , ἀλλὰ καὶ τοῖς ἤθεσι καὶ τοῖς σχήμασιν ἐφήρμοστό σοι πάντα καὶ κατάλληλα ἦν πρὸς ἄλληλα . Ὅ τε γὰρ γέλως σοι αἰδοῖ σύγκρατος καὶ τὴν αἰδῶ ἱλαρὰν ἡ τῆς ψυχῆς χάρις ἐδείκνυεν , ἀπήνθιστο δέ σοι καὶ τὸ στόμα Μούσαις ἅμα καὶ Χάρισι καὶ οὔθ´ αἱ Μοῦσαι τῶν Χαρίτων ἄτερ οὔθ´ αἱ Χάριτες τῶν Μουσῶν χωρὶς ἐπεδείκνυντο .",
        "Label": "BAD."
    },
    {
        "Single Index": 214,
        "Text": "Ἄλλως δέ , φησίν , ἀδύνατον εἶναι τὸν ἀμφορέα ἐν ἑαυτῷ ἢ τὸν οἶνον ἐν ἑαυτῷ ( δεήσει γὰρ ἀμφότερα ἑκάτερον ὑπάρχειν , καὶ τὸν οἶνον οἶνον καὶ ἀμφορέα , καὶ τὸν ἀμφορέα ἀμφορέα καὶ οἶνον ) καὶ ὅτε ἐλέγομεν τὸν οἶνον ἐν τῷ ἀμφορεῖ , ἐνομιζόμεθα λέγων , ὡς εἰ ἐλέγομεν τὸν οἶνον ἐν τῷ οἴνῳ · ὁ γὰρ ἀμφορεὺς ἀμφότερα . Ἀλλὰ δέξεται ὁ ἀμφορεὺς τὸν οἶνον οὐχ ᾗ αὐτὸς οἶνος , ἀλλ´ ᾗ ἐκεῖνος . Καὶ ὁ οἶνος ἔσται ἐν τῷ ἀμφορεῖ οὐχ ᾗ αὐτὸς ἀμφορεύς , ἀλλ´ ᾗ ἐκεῖνος ἀμφορεύς . β . ( Ἀλλὰ μὴν οὐδὲ κατὰ συμβεβηκὸς . ἐνδέχεται . . . ) . Ἵνα μή τις ὑπονοήσῃ , ὅτι κἂν κατὰ συμβεβηκὸς ἔσται τι αὐτὸ ἐν ἑαυτῷ , ἤγουν ὁ ἀμφορεὺς ἐν ἑαυτῷ , διότι ὁ οἶνος , ὃς ἐν τῷ ἀμφορεῖ συνέβη εἶναι , καὶ λέγεται ἀμφορεὺς - οἶνος · πολλάκις γὰρ λέγομεν , ὡς ὅλον ἔπιέ τις τὸν ἀμφορέα - οἶον , ἀναιρεῖ καὶ τοῦτο . Ὅτι εἰ οὕτω τις εἴποι , συμβήσεται ἐν τῷ αὐτῷ δύο σώματα εἶναι · ἔστι γὰρ ἡ φύσις τοῦ ἀμφορέως δεκτική . Εἰ γοῦν ὁ ἀμφορεὺς ἐν τῷ ἀμφορεῖ λεχθήσεται διὰ τὸν ἐν αὐτῷ οἶνον , ἔστι δὲ καὶ ὁ οἶνος ἐν τῷ ἀμφορεῖ , ἐν τῷ αὐτῷ καὶ ἑνὶ ἀμφορεῖ ἔσται ὁ ἀμφορεὺς καὶ ὁ οἶνος , δύο σώματα ἐν ἑνί τινι τῷ αὐτῷ ἀμφορεῖ , ὅπερ ἄτοπον καὶ ἀδύνατον . Ὅτι μὲν οὖν ἀδύνατον ἐν ἑαυτῷ τι εἶναι πρώτως , δῆλον , φησί . Κατ´ ἄλλο δὲ καὶ οὐ πρώτως τὸ ἐν ἑαυτῷ εἶναι δίδωσι · κατὰ γὰρ τὸν οἶνον ὁ ἀμφορεὺς ἐν ἑαυτῷ , ὅτι ὁ ἀμφορεὺς - οἶνος ἐν τῷ ἀμφορεῖ . Ὃ δὲ καὶ Ζήνων ἠπόρει , λύειν οὐ χαλεπόν , διωρισμένων τῶν ἔν τινι σημαινομένων . Ἐπεὶ γὰρ ἑπταχῶς τὸ ἔν τινι , εἰ μὴ ἐν τόπῳ ὁ τόπος ἀλλ´ ἐν ἄλλῳ , ἔν τινι ἐσεῖται καὶ ἀδύνατον οὐχ ἕψεται . Ἔλεγε γὰρ ἐκεῖνος , εἷς τόπος τῶν ὄντων καὶ ἐν τόπῳ ἂν ἄλλῳ εἴη , κἀκεῖνος ἐν τόπῳ ἑτέρῳ , καὶ τοῦτο ἐπ´ ἄπειρον . Λύων γοῦν τὸν λόγον φησίν , οὐδὲν κωλύει ἐν ἄλλῳ μὲν εἶναι τὸν πρῶτον τόπον , μὴ μέντοι ὡς ἐν τόπῳ ἐκείνῳ · δύναται γὰρ εἶναι ὁ τόπος ἐν ἄλλῳ τινὶ ἢ ὡς εἶδος ἐν γένει ἢ ὡς γένος ἐν ὕλῃ ἢ ὡς ἐν τελικῷ αἰτίῳ , ἐν τῷ περιορίζειν δηλονότι τὰ σώματα , ἢ ἐν ἄλλῃ τινὶ διαιρέσει τοῦ ἔν τινι , καθὼς καὶ ἡ ὑγεία ἐν τοῖς θερμοῖς ὡς ἕξις , τὸ δὲ θερμὸν ἐν σώματι ὡς πάθος .",
        "Label": "BAD."
    },
    {
        "Single Index": 16,
        "Text": "κάμνει δὲ πολλάκις καὶ αὐτὸς ὁ καθαρὸς νοῦς πρὸς τὴν ἀντίληψιν τῶν θείων αὐγῶν , διότι οὐκ ἔστιν ἐλεύθερος , οὐδὲ παντάπασιν ἄϋλος , ἀλλ´ ἔνυλος καὶ σωματικός . ἔσται δὲ ὅτε , μετὰ τὴν ἀπὸ τοῦ σώματος ἀπόλυσιν καὶ τὴν ἐλπιζομένην ἀποκατάστασιν , διηνεκῶς ἐνατενίζει θεῷ . Διατί ὅλως ἐστὶ τὸ κακόν . Τὸ κακὸν κυρίως οὐκ ἔστιν , ἀλλὰ στέρησις ἐστὶ τοῦ ἀγαθοῦ , ὥσπερ τὸ σκότος ἀπουσία καὶ στέρησις τοῦ φωτός . ὁ δὲ φιλόσοφος Πλάτων ἑτέρως τὸν λόγον βιάζεται , παρυφίστασθαι λέγων τὸ κακὸν διὰ τὴν τοῦ κόσμου τελειότητα . οἶον δέ ἐστι τὸ λεγόμενον , ἄκουε . εἰ τέλειος ἐστὶν ὁ κόσμος , οὐ τὰ ἄφθαρτα μόνον , ἀλλὰ καὶ τὰ φθαρτὰ πάροδον ἔσχεν εἰς τὸ εἶναι . τὸ δὲ παρὰ φύσιν ἐν τοῖς φθαρτοῖς ἐστὶ σώμασι καὶ ἐν ταῖς ἡμετέραις ψυχαῖς . εἰ οὖν ἐστὶ τὸ κακόν , ἵνα τὸ φθαρτὸν ᾖ · τοῦτο δέ , ἵνα μὴ μόνον ᾖ τὸ ἀΐδιον · τοῦτο δέ , ἵνα τέλειον ᾖ τὸ πᾶν · τοῦτο δὲ διὰ τὴν εἰς τὸν κόσμον πρόνοιαν · σαφέστατα δήπου δείκνυται διὰ τὴν πρόνοιαν εἶναι τὸ κακόν , ἵνα τελείως ᾖ πρόνοια , τέλειον ἀποφήνασα τὸν κόσμον . Τελεώτερον περὶ τοῦ κακοῦ . Οὔτε οἱ λέγοντες ἁπλῶς εἶναι τὸ κακὸν ἀληθεύουσιν οὔτε οἱ λέγοντες μὴ εἶναι , ἐκεῖνοι δὲ τὸ ἀκριβὲς φάσκουσιν οἱ λέγοντες πῆ μὲν εἶναι , πῆ δὲ μὴ εἶναι . διττὸν γάρ ἐστι τὸ κακόν , τὸ μὲν οὐδὲν ἕτερον ἢ μόνον κακόν , τὸ δὲ παρεμπλοκὴν ἔχον καὶ ἕνωσιν πρὸς τὸ ἀγαθόν . τὸ μὲν οὖν μόνως κακὸν ἐν τοῖς οὖσι πάροδον οὐκ ἔλαχε · πῶς γὰρ ἂν τῆς ἀγαθότητος πάντων αἰτίας οὔσης οὐσιωθῆναι δύναται τὸ κακόν ; τὸ δὲ συμπεπλεγμένον μετὰ τοῦ ἀγαθοῦ ἔστιν ἐν τοῖς οὖσιν . οἶον ἡ ψυχὴ οὐ πάντοτε μετέχει τοῦ ἀγαθοῦ , ἀλλ´ ἔστιν ὅτε οὐ μετέχει . αὐτὸ οὖν τὸ μὴ μετέχειν τοῦ ἀγαθοῦ κακόν ἐστιν · ἀλλ´ οὐκ ἔστι κακὸν ἄκρατον , ἀλλὰ μεμιγμένον τῷ ἀγαθῷ . τῇ γὰρ μετοχῇ τοῦ ἀγαθοῦ ἀγαθῷ ὄντι πράγματι συμπλέκεται τὸ μὴ μετέχειν αὐτοῦ ἔστιν ὅτε , ὅπερ κακόν ἐστιν ἄντικρυς . διατοῦτο καὶ Πλάτων ἐν μὲν τῷ Τιμαίῳ κατὰ τὴν δημιουργικὴν βούλησιν ἀγαθὰ μὲν πάντα , φαῦλον δὲ μηδὲν εἶναι φησίν · ἐν δὲ τοῖς πρὸς τὸν γεωμέτρην λόγοις οὔ φησιν ἀπολέσθαι τὰ κακά , ἀλλ´ ἐξ ἀνάγκης εἶναι · ὡς ἀκριβὴς τῷ ὄντι φιλόσοφος ἄνω μὲν περὶ τοῦ καθόλου κακοῦ λέγων , καὶ διατεινόμενος ὅτι οὐ συνεισῆλθε τῷ βίῳ ἡ ἀμιγὴς κακία , κάτω δὲ περὶ τοῦ μερικοῦ κακοῦ καὶ τοῦ συμμεμιγμένου τῷ ἀγαθῷ φιλοσοφῶν .",
        "Label": "BAD."
    },
    {
        "Single Index": 68,
        "Text": "ἢν δ´ ἅπαξ ποτὲ ἐς δυσμὰς ἥκῃς , δέδοικα μὴ τοῦ παντὸς κόσμου τοῦτο ἀφανισμὸς γενήσεται καὶ τῶν φωστήρων ἀπόσβεσις . Τὴν μὲν οὖν σύγκρισιν οὕτως ἡμεῖς καταλλήλως ἀποδεδώκαμεν , καί που διά τι καὶ νενικήκαμεν . σὺ δ´ εἴης , ὦ βασιλεῦ , ἐπὶ μᾶλλον φιλοσοφίας ἐρῶν καὶ ταύτῃ τὴν βασιλείαν κοσμῶν , ἣν ὁ μὲν χθόνιος χῶρος χωρεῖν οὐ δεδύνηται ἑστίαν ἔχουσαν παρὰ τῷ θεῷ , νοῦν δὲ ἔλαχεν οἰκητήριον , κἂν ταύτην κατιοῦσαν χωρήσῃς εἰς δύναμιν , αὐτός τε θεὸς γένοιο καὶ ἡμᾶς ἐξεργάσαιο . Λόγος εἰς τὸν βασιλέα τὸν Μονομάχον . Ῥευστὸς μὲν ὁ παρὼν χρόνος , ὦ μέγιστε αὐτοκράτορ , καὶ μηδεμίαν ἔχων ἕδραν ἢ παγιότητα , παροδικὰ δὲ καὶ τὰ κατ´ αὐτὸν πράγματα τῇ ἀπαύστῳ τούτου ῥοῇ παραρρέοντά τε καὶ συγκινούμενα . ἀλλ´ οἱ πάλαι σοφοὶ μεγάλα τῷ λόγῳ δυνάμενοι ἔστησάν τε τὰ ἄστατα τρόπον τινὰ καὶ ἐπαγίωσαν τὰ ἀνέδραστα , δεσμὸν αὐτοῖς ἄλυτον τὰς συγγραφὰς ἐμβαλόντες . Ὅμηρός τε γὰρ ὁ πάντα εἰδὼς ῥοῆς ἔκγονα καὶ κινήσεως , ὡς αὐτός που βούλεται ἐν οἷς τὸν Ὠκεανὸν εἰσάγει γενέτην , οὐκ ἀφῆκε φυγεῖν τὰ τῆς Ἰλιάδος κακά , οὐδὲ τὸν στόλον τῶν Ἀχαιῶν , οὐδὲ τὰ τῶν βελτίστων ἡρώων ἀνδραγαθήματα , ἀλλ´ ἐπέδησε τοῖς ποιήμασι πρὸς αὐτὴν τὴν φύσιν ἀντιταξάμενος . καὶ πάρεστι νῦν ὁρᾶν Ἑλένην ἁρπαζομένην , τοὺς Ἀχαιοὺς καταπλέοντας , τοὺς ἐν τῷ πολέμῳ βαλλομένους , τοὺς βάλλοντας , καὶ πάνθ´ ὅσα ἡ πρώτη τοῦ κακοῦ ὑπόθεσις ἤνεγκε . καὶ Πλάτων δὲ ὁ πάντα σοφὸς καὶ τῷ δόγματι τούτῳ μᾶλλον προσθέμενος , ὡς μηδὲ τὸ ὂν χωρεῖν κατὰ τῶν ῥεόντων φέρεσθαι , ἀλλὰ τὸ γίγνεσθαι καὶ τὸ ποιεῖσθαι καὶ τὸ ἀπόλλυσθαι , οὐκ εἴασε ῥυῆναι τοὺς Σωκρατικοὺς διαλόγους , οὐ τοῦ καλοῦ Φαίδρου τὰς ἐρωτικὰς ὁμιλίας , οὐ τοῦ εὐφυοῦς Θεαιτήτου τοὺς περὶ ἐπιστήμης ὅρους , οὐ τὰς περὶ ψυχῆς δόξας Σιμμίου καὶ Κέβητος , ἀλλὰ μεγίστων ἀνδρῶν γνώμας κινδυνευούσας συναπιέναι τῷ χρόνῳ καὶ λήθης ὅ φασι κρυφθῆναι βυθοῖς ἐπέσχε τῷ λόγῳ καὶ παροδεύειν οὐ συνεχώρησε . Νῦν δ´ οὐκ ἔστιν οὐδεὶς ὁ κρατῶν τὸ ἀκράτητον , οὐ λόγῳ πεζῷ , οὐ μέτροις τε καὶ ποιήμασιν · ἢ πάρεισί γε ἴσως πολλοί , ἀλλ´ οὐ λόγος αὐτοῖς τοῦ πράγματος , ὡς μηδὲ λόγου αὐτοῖς ὄντος . καὶ ῥέει μὲν ὁ χρόνος ἀκάθεκτα , συρρεῖ δὲ πᾶν εἴ τι καλὸν ἐν αὐτῷ γέγονέ τε καὶ γίνεται , ὡς μηδὲ δόξαι γεγονέναι ποτέ .",
        "Label": "BAD."
    },
    {
        "Single Index": 333,
        "Text": "τῷ δὲ Ἐπικούρῳ ἀπὸ ξηρᾶς ὀγκώσεως ἀναρπαζομένης ἐκ τῆς γῆς , εἶτα ἐγκλειομένης τοῖς νέφεσι , δίκην τῶν ἐν τοῖς σώμασιν ὄγκων διεξόδου οὐ τυχόντων στρόφους καὶ τροχώσεις ἐμποιεῖν τῷ κατ´ αὐτὸν λεγομένῳ κενῷ · οὐδὲ γὰρ δυνάμεων εἶναι πλήρη τὸν ἀνὰ μέσον οὐρανοῦ καὶ γῆς ἀέρα δίδωσι . καὶ ἀληθῆ ἀξιοῖ λέγειν τῷ μὴ καθ´ ἑτέραν ἢ κατὰ τὴν θερινὴν ὥραν ὡς ἐπὶ τὸ πλεῖστον ὁρᾶν βροντὰς ἐπιρρηγνυμένας καὶ διαφερόντως ἐκδίδοσθαι ξηροτέρας , ἡνίκα βαθείας οὔσης τῆς ἐν τῷ μέσῳ χώρας ὄρεσιν ὑψηλοῖς ὁ τόπος ἐγκλείοιτο . καὶ ἅμα μὲν ἑκάτερα γίνεται , ἐπεὶ δὲ ὀξυτέρα τῆς ἀκοῆς ἡ ὄψις , θᾶττον ὁρᾶσθαι συμβαίνει τὴν ἀστραπήν . πᾶσαι δὲ βρονταί , καὶ τούτων αἱ ἔξωροι καὶ διηχέσταται μάλιστα , σημαίνουσί τι , καὶ διαφερόντως αἱ ἐκ τοῦ ἀριστεροῦ μέρους τοῦ κόσμου · τοῦτο δ´ ἂν εἴη τὸ νότιον · αἱ γὰρ πρὸς νότον εἰσὶ θειότεραι . καὶ παρὰ τοῦ τῆς γενέσεως ἐπέκεινα ἐπιτροπεύεται , τοῦ Κρόνου λέγω , οἱονεὶ τοῦ ἀπορρήτου νοῦ , ὥσπερ τὸ βόρειον ὑπὸ τοῦ τῆς γενέσεως αἰτίου . ὅθεν καὶ πρὸς νότον τὰ ἱερὰ ἀπευθύνεσθαι τοῖς Ἑβγραίοις καὶ Αἰγυπτίοις δοκεῖ . Περὶ κεραυνῶν . Οἱ κεραυνοὶ ὡς ἐπὶ τὸ πλεῖστον οὔτε ἐν θέρει ἢ χειμῶνι συμβαίνουσι γίνεσθαι , ἀλλ´ ἐν ἔαρι καὶ μετοπώρᾳ περὶ τὴν πλειάδος καὶ ἀρκτούρου ἐπιτολήν . ὅθεν οὐδὲ ὑπὸ τὴν Σκυθίαν γίνονται καὶ συνελὼν εἰπεῖν ὑπὸ τὸ ἀρκτῷον κέντρον ἢ ὑπὸ τὸ νότιον διὰ τὸ ψυχρὸν καὶ θερμὸν τοῦ κατ´ αὐτὸν χώρου κατάστημα . ἐπὶ δὲ τῆς Ἰταλίας ὡς μάλιστα · εὔκρατος γὰρ παρὰ πᾶν χωρίον ὁ κατ´ ἐκείνους ἀήρ , ὅπου δίς τε τὰ θρέμματα τοῦ ἔτους ἀπογεννᾶν πέφυκε , τυρὸς δ´ οὐ λείπει . διάφορος δὲ καὶ οὐ μονοειδὴς ἡ τῶν κεραυνῶν φύσις . τοὺς μὲν γὰρ ψολόεντας ἡ παλαιότης καλεῖ , τοὺς δὲ ἀργῆτας , σκηπτοὺς δὲ οὐ πάντας ἢ μόνους ἐκείνους ὅσοι εἰς γῆν καταπίπτουσιν · οὐ γὰρ πάντες τουτὶ πάσχουσιν . εἰσὶ δὲ οἳ καὶ ἀναστρέφουσι πρὸς τὰ νέφη ὅθεν ἐξεθλίβησαν . καὶ οἱ μὲν διάπυροι πρηστῆρες , οἱ δὲ μὴ πυρώδεις τυφῶνες , οἱ δ´ ἔτι μᾶλλον ἀνειμένοι ἐκνεφίαι . αἰγίδες τε μὴν λέγονται οἱ ἐν συστροφῇ πυρὸς καταστρεφόμενοι . ταύτῃ τοι αἰγίδα Διὶ περιτίθησιν ὁ λόγος , οἱονεὶ τὸν ἀέρα . εἰσὶ δὲ καὶ ἕτερα σχήματα κεραυνῶν · ἑλικίας αὐτοὺς τὰ βιβλία καλεῖ , ὅτι ἑλικοειδεῖς ἀναφαίνονται ἐν τῷ καταφέρεσθαι .",
        "Label": "BAD."
    },
    {
        "Single Index": 234,
        "Text": "Καὶ ἔχου τῶν φιλτάτων καὶ περιέχου τούτων ( ἤγουν τῆς θήρας ) , καὶ μὴ ἀποκάμοις , μήτε τοῦ λαγωοῦ διερευνώμενος τὰς εὐνάς , μήτε τὰς τῶν θηρῶν κοίτας , ἀλλὰ καὶ βάλοις τούτους εὐστοχώτατα ( καὶ πῶς γὰρ ἂν ἀφήσεις τὰ σὰ παιδικά ) ; κἀμὲ γὰρ εἴ τις ἐξαγάγοι τῆς φίλης Ἀκαδημίας , καὶ χειριδωτὸν θείη μοι τῇ χειρί , εἶτα δὴ ἐπιδοίη θηρευτὴν ὄρνιθα , ἡδέως ἂν ἴδοιμι καὶ πολλὰ τὸ τοῦ ἀνθρώπου στῆθος καταφιλήσαιμι , καὶ ταῦτα φιλόσοφος ὢν καὶ τῶν βιβλίων κρεμαννύμενος . Πλὴν μὴ ὅλος γίνου τοῦ πράγματος , ἀλλὰ θήρα κἀμέ , μήτε ὡς βρυχώμενον λέοντα , μήτε ὡς ἄρκτον ἀπορουμένην , μήτε ὡς πάρδαλιν ἀπαντῶσαν κατὰ τὴν ὁδὸν Ἀσσυρίων , ἀλλ´ ὡς κίτταν , ὡς ψιττακόν , ὡς εὐκέλαδον τέττιγα , ὡς ἄλλο τι τῶν μουσικῶν · καταφωνῶ γὰρ κἀγὼ τὰ λογικὰ ἄλση , καὶ ὑπερίπταμαι τῶν λειμώνων , καὶ τερετίζειν ἡδέως ἐπίσταμαι . Ἔστι δέ μοι καὶ μουσικὸν ἐν τῷ στήθει μαγάδιον , καὶ μέλος παντοδαπόν , οὐ σύντονον μόνον , ἀλλὰ καὶ ἐναρμόνιον . Εἰ δέ σοι ἔρως καὶ Σειρήνων ᾠδῆς , οὐδὲ τὴν τούτων μοῦσαν ἠγνόηκα , καὶ ἐπὶ πᾶσιν οὐ βασκαίνω τινὶ οὔτε λύρας , οὔτε κιθάρας , οὔτε Ὀρφικῶν κρουμάτων καὶ Σειρηνείων ᾠδῶν . Ἐν μὲν οὖν ταῖς ἐπιστολαῖς τὸ ἥδιστον μέλος καὶ τὴν σὴν ψυχὴν καταμελιτοῦν ( εἰπεῖν οὕτως ) ἀφίημι . Ἐνταῦθα δὲ ποδαπόν ; σύντονον καὶ γενναῖον καὶ βασιλικαῖς ἀκοαῖς ἔνηχον , καὶ μάλιστα τῇ καλλίστῃ ψυχῇ τῆς δεσπότιδος · ἴστω γὰρ ὁ ἐμὸς δεσπότης καὶ διάπυρος ἐραστής , ὡς οὐδὲ αὐτῇ τοσοῦτον ἄλλο τι διὰ φροντίδος ἐστίν , ἢ ἄλυπόν σοι πανταχόθεν ποιεῖν τὴν ζωήν . Καὶ ὅταν ἐγὼ τὴν ἐμὴν γλῶσσαν εἰς τοὺς σοὺς ἀνακινήσω ἐπαίνους ( ποιῶ δὲ τοῦτο πολλάκις εἰδὼς ὅτι κἀκείνη βούλεται τῶν περὶ σοῦ λόγων ἀκούειν ) , ἡδέως δή μοι τὴν ἀκοὴν ὑποτίθεται , καὶ ἐπιμαρτύρεταί μοι λόγοις καὶ τοῖς οἰκείοις ἐπισφραγίζεται ῥήμασιν . Οὐ ψεῦδος ταῦτα ( νὴ τὴν ἱεράν σου ψυχήν ! ) , οὐδὲ λόγος παραμυθητικός , ἀλλ´ ἀληθὴς καὶ οὐκ ἔχων παραγωγήν . Ἀδίστακτον οὖν ἔχε χαρὰν ἐν τῇ ψυχῇ · καὶ αὐτὸς γὰρ ὁ κάλλιστος ἡμῶν βασιλεὺς πολλάκις περὶ σοῦ ἐπιτραπέζια φθέγγεται ῥήματα , καὶ ἐπὶ καλλίστοις ἀεὶ τὴν σὴν μνήμην ποιεῖται . Καὶ ἰδοὺ ἔχεις τὴν ἐράσμιον ἐκείνην ζωὴν ἧς πάλαι ἐτύγχανες ἐραστής · μέμνημαι γάρ σου πολλάκις ἐπομνυμένου ὅτι ἀντὶ πάσης ἀρχῆς καὶ εὐδαιμονίας ἑτέρας , ἡδέως ἂν τὸν ἄλυπον βίον ἀλλάξαιο καὶ ἀπράγμονα .",
        "Label": "BAD."
    },
    {
        "Single Index": 301,
        "Text": "φασὶ γὰρ οἱ ἀπὸ Πλάτωνος μάλιστα μὴ δεῖν τῶν ἁπλῶν τὸ μέν τι κατειλῆφθαι , τὸ δὲ δοκεῖν ἀκατάληπτον , ἀλλ´ εἴτε σῶμα τοῦτο εἴη ὁμοιομερῆ ἔχον τὴν ὕπαρξιν , εἴτε ἀσώματον , ὁ μέρος τούτων κατειληφὼς τὸ πᾶν ἔχει διεγνωκώς · ὁ γοῦν τὴν ψυχικὴν οὐσίαν ἢ νοερὰν ἀπὸ μέρους εἰδὼς τὴν πᾶσαν τούτων γνῶσιν συνείληφεν . ἐπὶ γὰρ τῶν συνθέτων καὶ ἀνομοίων οὐχ ὁ τὸ μέρος τῶν συντεθειμένων εἰδὼς ἤδη καὶ τὴν ὅλην ἔσχεν ἐν γνώσει οὐσίωσιν · οὐδὲ γὰρ ὁ τὸν ὀφθαλμὸν ἐπιστάμενος , ὅτι τοιοῖσδε μὲν ὑγροῖς , τόσοις δὲ χιτῶσι διείληπται , ἤδη που καὶ τὴν ὅλην κεφαλὴν κατείληφεν , ὅτι μὴ τὸ πᾶν αὕτη ὀφθαλμός , ἀλλ´ οὗτος μεθ´ ἑτέρων αὐτὴν συνιστᾷ · ὁ δὲ τὸ πνεῦμα ἢ τὸ αἷμα ἢ τὴν ἀρτηρίαν ἢ τὴν φλέβα ἐν ἐλαχίστῳ μέρει διαγνούς , ἐπειδὴ μηδὲν τὸ ὅλον παρὰ τοῦτο , τὴν ὅλην οὐσίαν διὰ τοῦ μέρους σαφέστατα ἔγνωκε . κἀπὶ τῶν ἀσωμάτων δὲ ὁ αὐτὸς λόγος · ἐπεὶ γὰρ καὶ ποσά τινα κατὰ τρόπον ἄλλον , οὗ δὴ καὶ Πορφύριος ἐν ταῖς πρὸς τὰ νοητὰ μέμνηται Ἀφορμαῖς , προσάπτομεν τῇ ψυχῇ , ἐν μέρει τὴν ὅλην συνείληφε καὶ ἐν ὅλῃ τὸ μέρος ἐπίσταται , ἐν ὅλῃ τε τὴν ὅλην κἀν τῷ μέρει τὸ μέρος ὁ φιλοσόφως αὐτῇ προσβαλών · πᾶν γὰρ ὃ λάβοις αὐτοτελὴς ὑπάρχει ψυχή , καὶ τὸ πᾶν διὰ τοῦ μέρους ἐθήρασας . οὕτω δὲ θηράσαις ἂν καὶ τὸν ’ νοῦν ‘ καὶ τὴν παρὰ τοῖς λογίοις ’ δύναμιν ‘ καὶ τὸν ὑπὲρ ἐκείνην ’ πατέρα ‘ καὶ τὸ ἀφθεγκτότατον ἕν , εἴ τῳ ταῦτα πιστά · ἐμοὶ γὰρ οὐ καιρὸς νῦν περὶ τῆς ὑποστάσεως τούτων περιεργάζεσθαι . Εἰ γοῦν οὕτω ταῦτα , καὶ τοῦ θείου καθαρῶς ἀσωμάτου τυγχάνοντος καὶ πάντῃ ἑαυτῷ ὁμοίου καὶ ἀμεροῦς , πῶς χώραν ἔχει τὸ δυσθεώρητον ; ἢ γὰρ ἄν , ἀνεκφοίτητον πάντῃ τῆς οἰκείας τυγχάνον φύσεως , ἀθεώρητον τοῖς θηρῶσιν ᾖ , ἤ , εἰ ἐκ μέρους κατείληπται , ὅλον διέγνωσται , καὶ πῶς δυσθεώρητον ; ταύτην οὖν ὅλην τὴν ἀντίθεσιν ὁ πατὴρ ἐν ὀλίγαις συγκεφαλαιωσάμενος συλλαβαῖς , ’ κἄν τις οἴηται ‘ φησί ’ τῷ ἁπλῆς εἶναι φύσεως ἢ τελέως ἄληπτον ἢ τελέως ληπτόν ‘ . εἰ γὰρ ἁπλοῦν τὸ θεῖόν ἐστιν , ἀλλ´ οὐχὶ καὶ φύσις αὐτῷ ἡ ἁπλότης καθέστηκεν , ἀλλὰ περὶ τὴν φύσιν , ἥτις ποτέ ἐστιν · ὥσπερ γὰρ οὐ φύσις ἡμῶν τὸ συντεθεῖσθαι , ἀλλὰ τοῦ κράματος κατηγορία , οὕτως οὐδὲ ἐκείνῳ οὐσία ἡ ἁπλότης ἐστίν , ἀλλὰ περὶ τὴν οὐσίαν θεώρημα .",
        "Label": "BAD."
    },
    {
        "Single Index": 201,
        "Text": "Τοῦτο ἐπὶ τῆς σφαίρας τὸ αὐτὸ κέντρον ἐστὶ καὶ ἐν τοῖς τρισίν · αὐτὸ γάρ ἐστι καὶ ἀρχὴ καὶ μέσον καὶ τέλος . Ὅθεν διὰ μὲν τὸ ἔξω εἶναι τὸ κέντρον τῆς περιφερείας , οὐδὲ γὰρ ἐν αὐτῇ τῇ γραμμῇ τῆς περιφερείας ἐστὶ τὸ κέντρον , ἀλλὰ ἔξω ταύτης περὶ τὸ μέσον , οὐκ ἔστιν ὅπου ἠρεμήσει τὸ φερόμενον , οἵα διεληλυθὸς καὶ φθάσαν ὡσανεὶ τὸ τέλος · οὐδὲ γὰρ πρὸς τὸ κέντρον ἀλλὰ περὶ τὸ κέντρον ἡ κίνησις . Διότι δὲ τοῦτο , τὸ κέντρον μένει · πᾶν γὰρ κινούμενον ἐν ἀκινήτῳ κινεῖται . Καί ἐστι βλέπειν ἐπὶ τοῦ ἐν τῷ μύλωνι ἀκινήτου μέσου ἥλου · ἀεὶ τὸ ὅλον καὶ ἠρεμεῖ κατὰ τὸ ὅλον καὶ κινεῖται κατὰ τὰ μέρη συνεχῶς . Συμβαίνει δὲ τῇ τοιαύτῃ περιφορᾷ κατά τινα ἀντιστροφὴν τοῦτο δι´ ἐκεῖνο , κἀκεῖνο διὰ τοῦτο · καὶ γὰρ ὅτι πρώτη τῶν ἄλλων κοσμικῶν κινήσεων ἡ περιφορά , μέτρον αὐτὴν ἐκείνων ἀνάγκη εἶναι ( πάντα γὰρ μετρεῖται τῷ πρώτῳ ) , καὶ διότι πρώτη μέτρον ἐστὶ τῶν ἄλλων κινήσεων τὸ αἰτιατόν , τὸ δὲ πρώτην εἶναι ἀπὸ τοῦ μέτρου εἶναι ὡς ἐξ αἰτιατοῦ . Ἔστι δὲ τὸ μὲν μέτρον εἶναι ἀπὸ τοῦ πρώτην εἶναι ὡς ἐξ αἰτιατοῦ τὸ αἰτιατόν , τὸ δὲ πρώτην εἶναι ἀπὸ τοῦ μέτρου εἶναι ὡς ἐξ αἰτιατοῦ τὸ αἴτιον , ἔτι δὲ καὶ ὁμαλὴς μόνη ἡ κύκλῳ · τὰ γὰρ ἐπ´ εὐθείας κινούμενα ἠρεμοῦντα πρῶτον ἐκεῖθεν κινοῦνται ἐγγίζοντα δὲ προηγουμένως τῇ ἠρεμίᾳ νωθρῶς πως κινοῦνται , ἀφιστάμενος δὲ πρὸς τὸ τέλος τάχιον . Ὥστε ἀνώμαλος αὕτη ἡ κίνησις , τῆς δὲ κύκλῳ κινήσεως οὔτε ἡ ἀρχὴ ἐν τῇ περιφορᾷ οὔτε τὸ τέλος , ἀλλ´ ἐκτὸς ταύτης ἐν τῷ μέσῳ , καὶ διὰ τοῦτο ἀνάγκη εἶναι ταύτην τὴν κίνησιν ὁμαλῆ . Καὶ ἔτι δὲ κατασκευάζει ὡς ἡ κατὰ τόπον φορὰ πρώτη τῶν ἄλλων κινήσεων , ὡσὰν ἐντεῦθεν πάλιν καὶ αὐτῆς τῆς φορᾶς ἡ κύκλῳ πρώτη δειχθήσεται . ( Ὅτι δὲ ἡ κατὰ τόπον φορὰ . . . ) . Σκοπὸν ἀεὶ προτίθεται ὁ φιλόσοφος τὴν οἰκείαν δόξαν περὶ ὁτουοῦν ἀπευθύνειν πρὸς τὰς τῶν παλαιοτέρων γνώμας , ἂν ἄλλως εἶπον , καὶ δι´ ἄλλων λέξεων περὶ αὐτοῦ τὴν αὐτὴν ἔννοιαν . Ἢ μὴν καὶ παραβιάζεσθαι εἰς τοῦτο · πᾶν γὰρ τὸ ἀρχαιότητι διαφέρον αἰδεσιμώτερον . Οὗτος δὲ καὶ δόξας πολλάκις , ἃς οὐκ ἀποδέχεται , εἴπερ εἰς τὸ προκείμενον αὐτῷ χρησιμεύοιεν , προβάλλεται οὐχ ὡς δεχόμενος ταύτας , ἀλλ´ ἵνα καὶ διὰ τούτων ὡς ἐκ περιουσίας τὴν οἰκείαν δόξαν συστήσει .",
        "Label": "BAD."
    },
    {
        "Single Index": 123,
        "Text": "Ἀποβουκολήσας οὖν τὰ δύο μέρη τῆς διαιρέσεως καὶ περὶ τοῦ τρίτου ἐπιχειρεῖ , ὃ καὶ αὐτὸ τριχῶς διαιρήσας προστίθησι τὸ πρῶτον μέρος αὐτοῦ , ὅτι οὐκ ἀνάγκη ἀπὸ πάντων τὰ μὲν ἠρεμεῖν ἀεί , τὰ δὲ κινεῖσθαι ἀεί , μηδὲν δὲ ποτὲ μὲν ἠρεμεῖν , ποτὲ δὲ κινεῖσθαι . Ἀλλὰ καὶ τοῦτο φησίν , ἐκ τῆς ἐναργείας τῶν πραγμάτων ἀναγκασθήσεται · ἐπὶ τῶν αὐτῶν γὰρ ὁρῶμεν γενομένας τᾶς ἐναντίας μεταβολάς . Αἱ δ´ ἐναντίαι μεταβολαὶ μέσον ἔχουσι καὶ τὴν ἠρεμίαν . Καὶ ἀμφισβητῶν περὶ τούτων , μάχεται τοῖς φανεροῖς · πῶς γὰρ ἡ αὔξησις , εἰ μὴ ἐν ἠρεμίᾳ πρότερον τὸ αὐξόμενον ᾖ ; Πῶς δὲ ἡ βίαιος κίνησις , εἰ μὴ ἡ κατὰ φύσιν ἔσται μονή . ( Γένεσιν οὖν ἀναιρεῖ καὶ φθορὰν . . . ) . Ὁ ἀναιρῶν τὴν κίνησιν λόγος ἐπί τινων ὡς λέγεται αὐτὰ ἀεὶ ἠρεμεῖν γένεσιν ἀναιρεῖ καὶ φθορὰν ἐπὶ τούτων καὶ οὐχ ἁπλῶς · ἐφ´ οἷς γὰρ λέγει , ὡς ἀεὶ κινοῦνται τυχὸν οὐχ ἁρμόζει τοῦτο , εἰ μὴ ἄλλον τρόπον καὶ ἐπ´ αὐτῆς ἁρμόζειν φαίη τις τὸ ἀναιρεῖσθαι καὶ τὴν γένεσιν καὶ τὴν φθορὰν ἐκ τοῦ λέγειν ταῦτα ἀεὶ κινεῖσθαι ἀεὶ κινουμένων ἀεὶ ἂν γένοιντο ἂν καὶ ἀεὶ φθείροιντο , οὐδέποτε δὲ καθίστανται ἐν ἠρεμίᾳ τοῦ εἶναί τι ἐκεῖνα ἢ μὴ εἶναι . Ἐπὶ δὲ τῶν ἀεὶ ἠρεμούντων , πῶς ἂν γένεσις εἴη ἢ φθορά ; σχεδὸν γὰρ τὸ κινεῖσθαι ἐπὶ τῆς τινὸς γενέσεως καὶ φθορᾶς δοκεῖ ἁρμόδιον · εἰς ὃ γὰρ μεταβάλλει ἤγουν ὁ ἄμουσος εἰς τὸ μουσικὸν γίνεσθαι λέγομεν τοῦτο , ἢ ἐν τούτῳ ἤγουν τῷ μουσικῷ καὶ ἐξ οὗ μεταβάλλει ἤγουν ἐκ τοῦ μουσικοῦ , φθείρεται τοῦτο , ἢ ἐκ τούτου . Ὥστε καὶ οὗτος ὁ λόγος ἀπόβλητος , τὸ ἀεὶ τὰ μὲν κινεῖσθαι , τὰ δὲ ἠρεμεῖν . Τὸ δὲ πάλιν πάντα ἀξιοῦν ποτὲ μὲν κινεῖσθαι , ποτὲ δὲ ἠρεμεῖν , τοῦτο ἤδη συναπτέον πρὸς τοὺς ἄνωθεν λόγους ἢ μᾶλλον καὶ πάλιν ἀρχὴν ποιητέον τῆς τοιαύτης καὶ πάλιν διαιρέσεως . Καὶ πάλιν εἰπὼν τὴν πρώτην διαίρεσιν καὶ τὴν ὑποδιαίρεσιν τοῦ ἑνός , καὶ γὰρ εἰ τὰ μὲν ἠρεμεῖ τὰ δὲ κινεῖται τῶν ὄντων , ἀνάγκη ἤτοι πάντα ὁτὲ μὲν ἠρεμεῖν ὁτὲ δὲ κινεῖσθαι , ὅπερ καὶ τοῖς πρότερον ἐπισυνῆψε καὶ περὶ οὗ ἔμελλε λέγειν ἢ τὰ μὲν ἠρεμεῖν , τὰ δὲ κινεῖσθαι ἀεί , ὃ δὴ καὶ ἀνεσκεύασεν . Ἀφεὶς δὲ τοῦτο καὶ περὶ τοῦ τρίτου ἐκθέμενος τὰ μὲν ἠρεμεῖν ἀεὶ τὰ δὲ κινεῖσθαι ἀεί , τὰ δὲ ποτὲ μὲν ἠρεμεῖν , ποτὲ δὲ κινεῖσθαι .",
        "Label": "BAD."
    },
    {
        "Single Index": 197,
        "Text": "Τῷ Ἀριστηνῷ τῷ πρωτασηκρῆτις , ( Ἰωάννῃ ? ) τῷ λιβελλισίῳ , καὶ Λέοντι τῷ ἐπὶ τῶν δεήσεων . Μίαν τοῖς τρισὶ ποιοῦμαι ἐπιστολήν , φίλτατοι καὶ λογιώτατοι ἀδελφοί , τῷ πρωτοασηκρῆτις , τῷ λιβελλισίῳ , καὶ τῷ ἐπὶ τῶν δεήσεων , ἢ οὐκ οἶδα ὅπως ἂν χρησαίμην τῇ τάξει τῶν ἀξιωμάτων ὑμῶν . Ὁ μὲν γὰρ ἐνδιάθετος λόγος ἀσυντάκτως ὑμᾶς οἶδε χωρεῖν ( ἀμερὴς γὰρ ὢν οὐ διΐσταται , οὔτε τοῖς ὀνόμασιν , οὔτε τοῖς ἀξιώμασι ) · τῷ δέ γε προφορικῷ οὐκ ἂν ὁμοῦ ἀγγελθείητε . Διὰ ταῦτα κατὰ τὸ ἐπιτυχόν , ὁ μὲν πρῶτος , ὁ δὲ δεύτερος , ὁ δὲ τρίτος διῄρησθε . Συνάπτω δὲ πάντας ἐν ἑνὶ γράμματι , οὐχ ὡς μὴ δυνάμενος καὶ καθ´ ἕνα ἐπιστολὴν δημιουργῆσαι καλήν , ἀλλ´ ὁμοῦ μὲν ὑμῖν συντιθέμενος δι´ ἑνὸς γράμματος τοῖς διὰ μιᾶς γνώμης ἑνίσασιν ἑαυτούς , ὁμοῦ δὲ γυμνασίαν τῆς ἐμῆς περὶ τοὺς λόγους ἕξεως ποιούμενος , εἰ δυναίμην ἐν τῷ αὐτῷ γράμματι πολλοῖς προσφωνῶν , ἑκάστῳ τὸ οἰκεῖον ἀποδιδόναι ἦθός τε καὶ ἰδίωμα · οὐ γὰρ τοῦ παντὸς οὐδὲ ῥᾴδιον ἀνομοίοις ἤθεσι μίαν ἐξομοιῶσαι ἐπιστολήν · εἰ γὰρ καὶ μὴ διῄρησθε κατὰ τὴν τῆς φιλίας ἑνότητα , ἀλλ´ ἑκάστῳ τὸ σχῆμα τοῦ ἤθους ἴδιον καὶ πρὸς τοὺς ἄλλους ἀσύναπτον · ἐπεὶ καὶ ὁ παρὰ Πλάτωνι δημιουργὸς τῆς ψυχῆς πράγματα ἔχει τὸν τοῦ θεάτρου ἵππον συνάπτων τῷ τοῦ αὑτοῦ διὰ τὸ δυσανάγωγον ἐκείνου καὶ τὸ χαίρειν μάλιστα ἑτερότητι . Καὶ ὑμεῖς γοῦν ἐν μὲν τῷ αὐτῷ κρατῆρι συγκεκέρασθε , οὗ δὴ καὶ σοφὸς τὰς ψυχὰς κίρνησιν , ἔχοιτε δὲ ἑτερότητα ἐν ταὐτότητι . Καὶ μία μὲν ὑμῖν ἡ πρὸς τὸ καλὸν σύμπνοια καὶ ὁμόνοια , καὶ τὸ ἀκριβῶς ἔχειν περὶ πᾶσαν σοφίαν καὶ σύνεσιν . Ἀλλὰ τῷ μὲν ἐμβριθεστέρα πως ἡ φύσις καὶ παγιωτέρα περὶ τὴν ἕξιν τοῦ κρείττονος , καὶ ἡ σύννοια μετὰ φιλοσόφου ἕξεως · τῷ δὲ ἑτοιμοτέρα ἡ γνώμη καὶ πρὸς πᾶσαν ἰδέαν καλοῦ εὐπερίστροφος , εὐγλωττία τε οὐ κωμικὴ ἀλλὰ χαρίεσσα , καὶ τὸ ἦθος οἷον εὐθὺς τὸν θεατὴν ὀφθαλμὸν λογικῶν ἀκτίνων καταπληρῶσαι · ὁ δέ τις ὑμῶν αὐτόθεν μὲν τὴν γνώμην βαθὺς δὲ καὶ ἐπεστραμμένος πρὸς ἑαυτόν , εἰ δέ τις ἀναχωννύειν τὸ ἦθος βούλοιτο , οἷον ἀπὸ κρατῆρος στρυφνοῦ πόμα ἀρύσαιτο διειδέστατον .",
        "Label": "BAD."
    },
    {
        "Single Index": 153,
        "Text": "Ἀποβουκολήσας οὖν τὰ δύο μέρη τῆς διαιρέσεως καὶ περὶ τοῦ τρίτου ἐπιχειρεῖ , ὃ καὶ αὐτὸ τριχῶς διαιρήσας προστίθησι τὸ πρῶτον μέρος αὐτοῦ , ὅτι οὐκ ἀνάγκη ἀπὸ πάντων τὰ μὲν ἠρεμεῖν ἀεί , τὰ δὲ κινεῖσθαι ἀεί , μηδὲν δὲ ποτὲ μὲν ἠρεμεῖν , ποτὲ δὲ κινεῖσθαι . Ἀλλὰ καὶ τοῦτο φησίν , ἐκ τῆς ἐναργείας τῶν πραγμάτων ἀναγκασθήσεται · ἐπὶ τῶν αὐτῶν γὰρ ὁρῶμεν γενομένας τᾶς ἐναντίας μεταβολάς . Αἱ δ´ ἐναντίαι μεταβολαὶ μέσον ἔχουσι καὶ τὴν ἠρεμίαν . Καὶ ἀμφισβητῶν περὶ τούτων , μάχεται τοῖς φανεροῖς · πῶς γὰρ ἡ αὔξησις , εἰ μὴ ἐν ἠρεμίᾳ πρότερον τὸ αὐξόμενον ᾖ ; Πῶς δὲ ἡ βίαιος κίνησις , εἰ μὴ ἡ κατὰ φύσιν ἔσται μονή . ( Γένεσιν οὖν ἀναιρεῖ καὶ φθορὰν . . . ) . Ὁ ἀναιρῶν τὴν κίνησιν λόγος ἐπί τινων ὡς λέγεται αὐτὰ ἀεὶ ἠρεμεῖν γένεσιν ἀναιρεῖ καὶ φθορὰν ἐπὶ τούτων καὶ οὐχ ἁπλῶς · ἐφ´ οἷς γὰρ λέγει , ὡς ἀεὶ κινοῦνται τυχὸν οὐχ ἁρμόζει τοῦτο , εἰ μὴ ἄλλον τρόπον καὶ ἐπ´ αὐτῆς ἁρμόζειν φαίη τις τὸ ἀναιρεῖσθαι καὶ τὴν γένεσιν καὶ τὴν φθορὰν ἐκ τοῦ λέγειν ταῦτα ἀεὶ κινεῖσθαι ἀεὶ κινουμένων ἀεὶ ἂν γένοιντο ἂν καὶ ἀεὶ φθείροιντο , οὐδέποτε δὲ καθίστανται ἐν ἠρεμίᾳ τοῦ εἶναί τι ἐκεῖνα ἢ μὴ εἶναι . Ἐπὶ δὲ τῶν ἀεὶ ἠρεμούντων , πῶς ἂν γένεσις εἴη ἢ φθορά ; σχεδὸν γὰρ τὸ κινεῖσθαι ἐπὶ τῆς τινὸς γενέσεως καὶ φθορᾶς δοκεῖ ἁρμόδιον · εἰς ὃ γὰρ μεταβάλλει ἤγουν ὁ ἄμουσος εἰς τὸ μουσικὸν γίνεσθαι λέγομεν τοῦτο , ἢ ἐν τούτῳ ἤγουν τῷ μουσικῷ καὶ ἐξ οὗ μεταβάλλει ἤγουν ἐκ τοῦ μουσικοῦ , φθείρεται τοῦτο , ἢ ἐκ τούτου . Ὥστε καὶ οὗτος ὁ λόγος ἀπόβλητος , τὸ ἀεὶ τὰ μὲν κινεῖσθαι , τὰ δὲ ἠρεμεῖν . Τὸ δὲ πάλιν πάντα ἀξιοῦν ποτὲ μὲν κινεῖσθαι , ποτὲ δὲ ἠρεμεῖν , τοῦτο ἤδη συναπτέον πρὸς τοὺς ἄνωθεν λόγους ἢ μᾶλλον καὶ πάλιν ἀρχὴν ποιητέον τῆς τοιαύτης καὶ πάλιν διαιρέσεως . Καὶ πάλιν εἰπὼν τὴν πρώτην διαίρεσιν καὶ τὴν ὑποδιαίρεσιν τοῦ ἑνός , καὶ γὰρ εἰ τὰ μὲν ἠρεμεῖ τὰ δὲ κινεῖται τῶν ὄντων , ἀνάγκη ἤτοι πάντα ὁτὲ μὲν ἠρεμεῖν ὁτὲ δὲ κινεῖσθαι , ὅπερ καὶ τοῖς πρότερον ἐπισυνῆψε καὶ περὶ οὗ ἔμελλε λέγειν ἢ τὰ μὲν ἠρεμεῖν , τὰ δὲ κινεῖσθαι ἀεί , ὃ δὴ καὶ ἀνεσκεύασεν . Ἀφεὶς δὲ τοῦτο καὶ περὶ τοῦ τρίτου ἐκθέμενος τὰ μὲν ἠρεμεῖν ἀεὶ τὰ δὲ κινεῖσθαι ἀεί , τὰ δὲ ποτὲ μὲν ἠρεμεῖν , ποτὲ δὲ κινεῖσθαι .",
        "Label": "BAD."
    },
    {
        "Single Index": 405,
        "Text": "Μέσον δὲ τὸν χρόνον ὁ Ἀριστοτέλης τέταχε καὶ ἐν μὲν τῇ προτέρᾳ διαιρέσει τοῖς συνεχέσι ποσοῖς συνηρίθμησεν , ἐνταῦθα δὲ τοῖς διωρισμένοις · ἐπεὶ γὰρ εἶδεν ὅτι τῇ τοῦ νῦν κλήσει καὶ τὰ ἕτερα μέρη τοῦ χρόνου συνάπτονται , ἤγουν ὁ παρεληλυθὼς καὶ ὁ μέλλων , καὶ ὥσπερ τις κοινὸς ὅρος ἑκατέροις τοῖς μέρεσι πέφυκε , τοῖς συνεχέσι συντέταχεν . αὖθις δὲ κατιδὼν ὅτι τὰ τοῦ χρόνου μέρη φθίνονταί τε καὶ παροδεύονται καὶ τὸ ἐνεστὸς εἰς τὸν παρῳχημένον μετήμειπται , ὁ δέ γε μέλλων τῷ ἐνεστῶτι ἀποδέδεικται , καὶ πρὶν ἤ τις στάσις αὐτῷ προσγένηται , παρῴχηκέ τε καὶ ἀπέπτη , καὶ τὸ μὲν τοῦ χρόνου παρῳχημένον ἐφεύρηται , τὸ δὲ ἐνεστὸς κατωνομάσθη , τὸ δὲ τῷ μέλλοντι ἀποκεκλήρωται , καὶ ἰδίαν κλῆσιν ἑκάτερον προσηρμόσατο , τοῖς συνεχέσι συντέταχεν , ὅτι τὰ τοῦ χρόνου μέρη παροδεύει τε καὶ παρέρχεται καὶ εἰς τὸ μέλλον τὸν παρῳχημένον διατίθησι καὶ πρὶν ἢ τὸ ἐνεστὸς γνῶναι τὸ ἐπερχόμενον κατείληφε καὶ εἰς τὸν παρῳχημένον ἀπέδρασε . καὶ τῇ τοῦ καιροῦ ῥοπῇ πολλὰς πραγμάτων μεταβολὰς ἐθεάσατο καὶ οὐδέν τι στάσιμον εἶναι τούτῳ κατεῖδε καὶ οὐδέν τι τῶν ἔκθεσιν ἐχόντων πρὸς ἄλληλα ἢ συνεστηκότα κεκτημένων τὰ μόρια πεφύκασι μετὰ τῶν διωρισμένων ἀφώρισεν · οὔτε γὰρ κεῖταί που καὶ δεικτικά ἐστιν οὔτε συνεστηκότα τὰ τοῦ χρόνου μόρια καθέστηκεν , ἀλλὰ διῃρημένα καὶ διεζευγμένα ὥσπερ τοῦ ἀριθμοῦ . καὶ ταῦτα μὲν ποσὰ λέγονται , τὰ δ´ ἄλλα κατὰ συμβεβηκός · εἰς ταῦτα γὰρ τὰ κυρίως ποσὰ ἐνατενίζοντες ὥσπερ τινὶ παραδείγματι καὶ τὰ λοιπὰ ποσὰ κατὰ συμβεβηκὸς ὀνομάζομεν . τῷ γὰρ πολὺ λευκὸν ἢ ὀλίγον λέγεσθαι , τῷ τὴν ἐπιφάνειαν ἢ πολλὴν ἢ ὀλίγην εἶναι τοῦτο λέγεται . καὶ ἐπὶ τῆς πράξεως δὲ ὁμοίως · τῷ γὰρ τοῖς δέκα χρόνοις γενέσθαι τινὰ πόλεμον ἢ ἐχθρῶν ἐπανάστασιν ἢ ἐθνῶν ἐπιδρομὴν τὸν χρόνον λέγομεν μακρὸν εἶναι , καὶ ἐξ αὐτοῦ καὶ τὴν πρᾶξιν κατὰ συμβεβηκὸς μακρὰν καὶ τὴν κίνησιν πολλὴν καθὸ τὸν χρόνον πολὺν εἶναι γινώσκομεν . χρόνος γάρ ἐστι μέτρον κινήσεως . γίνεται δὲ ἡ κίνησις καὶ ἐν μεγέθει , καὶ ὡς ἔχει τὸ μέγεθος , οὕτω καὶ ἡ κίνησις , καὶ ὡς ἡ κίνησις , καὶ ὁ χρόνος . ὡς ἂν οὖν ἔχῃ τὸ μέγεθος , οὕτω καὶ ἡ κίνησις καὶ ὁ χρόνος · εἰ μὲν συνεχές , συνεχῆ καὶ τὰ λοιπά , εἰ δὲ διωρισμένον , διωρισμένη καὶ ἡ κίνησις καὶ ὁ χρόνος . Βουλόμενος δὲ παραδοῦναι τοῦ ποσοῦ τὸ ἴδιον , τὰ μὴ ὄντα ἴδια πρῶτον ἐκτίθησιν , ἵνα μετὰ τὸ ταῦτα μὴ τῷ ποσῷ προσήκοντα ἀποδεῖξαι καθαρῶς τὸ τούτου προσαγάγῃ ἴδιον .",
        "Label": "BAD."
    },
    {
        "Single Index": 169,
        "Text": "τοῦτο δὲ τοιοῦτο ᾤοντο , ἐνθουσιασμὸν τῶν ψαλλόντων μεταξὺ τοῦ ψαλμοῦ θεοληψίας ἄνωθεν ἐπιγινομένης αὐτοῖς , εἶτ´ αὖθις κατὰ τὴν ἐπίπνοιαν ἑτέραν τοῦ ψάλλειν ἐπιβολήν · ὑπὸ θειοτέρῳ γὰρ πνεύματι τὰς ἐκείνων κεῖσθαι φωνάς . καὶ εἴ γέ τις τοῖς Ἑβραϊκοῖς προσσχῇ βιβλίοις , ἐν ᾧ τὸ διάψαλμα εὕρηται , εὑρίσκει προκείμενον σὲλ σέλ , ἢ ἅπαξ ἢ δὶς ἐκφωνούμενον · δύναται δὲ ἡ λέξις καθ´ Ἕλληνας τὸ ἀεί , ὡς τῆς σιωπῆς δηλονότι γινομένης ἀεί , ἤτοι τοῦ διαψάλματος , ὁπηνίκα ἐπίπνοια τοῖς ψάλλουσιν ἐπεγίγνετο . Ἐμοὶ δὲ ἡ μὲν προτέρα τῶν ἐπιβολῶν ἀνιστόρητος ἔδοξεν , ἡ δὲ δευτέρα σεμνοτέρα μέν , οὐ πάνυ δὲ κατάλληλον τὴν ἐξήγησιν πρὸς τὸ ὄνομα ἔχουσα . διὰ ταῦτα ἐφ´ ἑτέραν ἐτραπόμην ἔννοιαν ἐνθυμηθεῖσαν ἐμοί · προῆγμαι δὲ πρὸς ταύτην ἀπὸ τῶν μουσικῶν λόγων ὑποκινηθείς . τῆς μὲν μουσικῆς τὸ μέν τι μέρος ἐστὶ φθόγγος , τὸ δὲ διάστημα , τὸ δὲ σύστημα , τὸ δὲ γένος , τὸ δὲ μελοποιία , τὸ δὲ μεταβολή . ἔστι δὲ μεταβολὴ ὁμοίου τινὸς εἰς ἀνόμοιον μέλος μετάθεσις · ἐπειδὴ γὰρ τὰ μονοειδῆ , κἂν ἐπιτερπῆ ᾖ , λυπεῖ τὴν ἀκοὴν πλεονάσαντα , διὰ ταῦτα μεταβολὴν τοῖς μέλεσιν οἱ μουσικοὶ ἐφευρήκασι . γένη δὲ μελῳδιῶν τρία · σύντονον , χρωματικόν , ἐναρμόνιον . εἴδη δὲ μελῶν ἕξ , περὶ ὧν λόγος πολύς . Ἡρμόζετο γοῦν τὸ ψαλτήριον ποτὲ μὲν δι´ ὅλου τοῦ ψαλμοῦ ἢ κατὰ τὸ σύντονον μέλος ἢ κατὰ τὸ χρῶμα ἢ κατὰ τὴν ἁρμονίαν · ἔστι δὲ ᾧ τῶν ψαλμῶν διηλλάττοντο οἱ κατὰ τῶν χορδῶν λόγοι ἀπὸ τοῦ Δωρίου ὅ φασιν ἐπὶ τὸ Φρύγιον ἢ ἀπὸ τούτου ἐπὶ τὸ Λύδιον ἢ ἐπ´ ἄλλο τι , καὶ ἀπὸ τοῦ συντόνου ἐπὶ τὸ χαλαστότερον . δοκεῖ γοῦν μοι τὴν τοιαύτην μεταβολὴν διάψαλμα τοῖς τότε μελῳδοῦσιν εἰρῆσθαι , οἷον εἰπεῖν διαφωνίαν τοῦ μελῳδουμένου ψαλμοῦ . τοῦτο δὲ κἀπὶ τῶν ἡμετέρων μελῶν εὕρηται , καὶ μάλιστα ἐπὶ τοῖς λεγομένοις ἰδιομέλοις , κἂν μεταπίπτωσιν οἱ τῶν ἤχων τόνοι ἀπὸ τοῦ συντονωτέρου , τοῦ τρίτου φημί , ἐπὶ τὸν δεύτερον ἢ τὸν παράμεσον δεύτερον ἢ ἐντεῦθεν ἢ ἐκεῖσε ἢ ἀπὸ τοῦ βαρυτέρου ἐπὶ τὸν ὀξύτονον ἢ ἐναλλάξ . τὴν γοῦν μεταβολὴν τοῦ χαρακτῆρος τῶν μελῶν διάψαλμα αὐτὸς ἀποφαίνομαι . Τό γε μὴν ἀλληλούια Ἑβραϊκὸν μὲν οἴου ὄνομα , σύνθετον δέ , ἀλλ´ οὐχ ἁπλοῦν , ὁποῖα δὴ καὶ παρ´ ἡμῖν ἐστιν , ἢ συμπεπλεγμένα ἢ ἀσύμπλοκα , καὶ ἢ μονομερῆ ἢ διμερῆ .",
        "Label": "BAD."
    },
    {
        "Single Index": 81,
        "Text": "Ποιεῖ δέ μοι μάλιστα τὴν ἀμφιβολίαν τῶν λογισμῶν ὁ τοῦ Μιχαὴλ τρόπος · εἰ γάρ τις αὐτὸν ἐξέλοι τούτου μόνου τοῦ πρὸς τὸν Ῥωμανὸν ἀδικήματος καὶ τοῦ περὶ τὴν μοιχείαν ἐγκλήματος , καὶ ὧν ἴσως διὰ τὴν τῆς ὑποψίας ἑαλώκει φυγὴν , ἐν τοῖς ἐξειλεγμένοις βασιλεῦσιν οὗτος τετάξεται . Παιδείας μὲν γὰρ ἑλληνικῆς ἄμοιρος παντάπασιν ἦν , ἐρρύθμιστο δὲ τὸ ἦθος μᾶλλον ἢ οἱ κατ´ ἐκείνην φιλοσοφήσαντες , καὶ κερίττων ἦν καὶ σφριγῶντος σώματος καὶ ἀνθούσης νεότητος , καὶ οὐ τὰ πάθη τὸν ἐκείνου κατῆγε λογισμὸν ἢ ἐκεῖνος τούτων ἐδέσποζεν · εἶχε δὲ οὐ τὸ ὄμμα μόνον γοργὸν , ἀλλὰ καὶ τὴν ψυχὴν , καὶ ἑτοίμην πρὸς εὐφυεῖς ἀντιθέσεις · εὐτρέπιστο δὲ τούτῳ καὶ ἡ γλῶττα οὐχ ὁμαλῶς ξυγκειμένη , ἀλλ´ ἐπιτροχάδην ἀγορεύουσα καὶ λαμπρόν τι ἠχοῦσα .",
        "Label": "BAD."
    },
    {
        "Single Index": 362,
        "Text": "Οὕτω δὲ τυγχάνουσα πάγκακον τέρας ἔχει τι καὶ θέλγητρον εἰς βραχὺν χρόνον · ὅταν γὰρ ἐντὸς τοῦ βαλανείου γένῃ , ῥίψας ἑαυτὸν εἰς ὕδωρ ὑπερζέον , παπαὶ πόσης ἂν ἡδονῆς αἴσθῃ τότε , ἀντιρρόπου πόσης τε τῆς ἀλγηδόνος ἐκεῖθεν ἐκβάς , εἶτα κνώμενος πάλιν . Πλὴν ἀλλ´ ἰατρὲ Χριστὲ τῶν νοσημάτων , δὸς ἐξαναπνεῦσαί με τῆς ἀργαλέας , τῆς προξένου μοι ( φεῦ ) πόσης ἀηδίας . κἂν οὐκ ἐπαχθές ἐστιν ὃ φράσαι θέλω , κέλευσον αὐτήν , οἷα δαίμονας πάλαι , λιποῦσαν ἡμᾶς τοὺς τεταριχευμένους , οὓς ἐξέτηξεν ἐκ μακρῶν ἤδη χρόνων , πτῆναι πρὸς αὐτὸν Ἀδριανὸν ὡς τάχος , τὸν ἄγριον σῦν , τὴν μιαιφόνον φύσιν . κόμης τίς ἐστι , τὸν χρόνον κατὰ Κρόνον , ὃς ἐν ναῷ πάλαι με τῶν Ἀποστόλων θέλοντα πομπὴν τὴν βασιλέως βλέπειν ἀνηλεῶς ἔτυπτε ( φεῦ μοι ) τῷ ξύλῳ , ὤμους , κεφαλήν , ὦτα , πλευρὰς καὶ σκέλη παίων ἀφειδῶς , πᾶν μέλος μοι συντρίβων . φεύγειν δ´ ἐμόχθουν καὶ φυγῆς οὐκ ἦν τόπος , ὥσπερ ποταμοῦ πλημμυρούντων τῶν ὄχλων , ἕως ἀπειπών , ἡμιθνής , βραχὺ πνέων , οἴκοι στενάζων , λειποθυμῶν ᾠχόμην . καὶ νῦν ἐν ὕπνοις τὸν κορυνήτην βλέπων ὁρμώμενον τύψαι με καὶ διδοὺς δρόμῳ , λείπω τὸν ἐχθρὸν καὶ τὸν ὕπνον αὐτίκα . Τοῦ Ψελλοῦ εἰς τὴν ψυχήν . Πᾶσα κτίσις κλαῦσόν με τὸν παραβάτην . ὡς δάκρυον στάλαξον , οὐρανέ , δρόσον καὶ σπίλον αἰσχρῶν ἔκπλυνον μολυσμάτων · ἥλιε , δυσώπησον ἥλιον μέγαν ψυχὴν σκοτεινὴν φωτίσαι καὶ καρδίαν · στήτω σελήνη , καὶ χορὸς τῶν ἀστέρων αἰτεῖτε λύτρον τῶν ἐμῶν ἐγκλημάτων · ἡ γῆ βόησον ἐκ μέσης τῆς καρδίας , ὄρη σταλαγμὸν ἐκβλύσατε δακρύων , θάλασσα κλαῦσον κλαυθμὸν ἠλεημένον , ἄβυσσε φωνὴν πέμψον εἰς τὸν δεσπότην . Χοροὶ προφητῶν , πατριαρχῶν , παρθένων , ἀποστόλων , μαρτύρων καὶ διδασκάλων , πάντων δικαίων , ἱερῶν σελασφόρων , ἐμὲ κραταιώσατε τῷ θείῳ φόβῳ · σφραγὶς προφητῶν καὶ τέλος θεηγόρων , ἐμοῦ φρόντισον τοῦ κατεσπιλωμένου , κρουνοὺς βράβευσον δακρύων ψυχοτρόφων , θείῳ φόβῳ σῶσόν με καὶ παρ´ ἀξίαν . Θρόνοι , χερουβὶμ καὶ σεραφὶμ καὶ νόοι , κυριότητες , δυνάμεις , ἐξουσίαι , ἀρχῶν ἀρχαγγέλων τε τάξεις ἀγγέλων , ὑμῶν λιταῖς σώσατε τὸν παραβάτην . Ἀγαθοποιὲ Νικόλαε , παρθένε , πρεσβεύσατε νῦν ὑπὲρ ἀθλιωτάτου δούλου κακίστου καὶ λίαν παναθλίου .",
        "Label": "BAD."
    },
    {
        "Single Index": 163,
        "Text": "Ἔμμηνα ταῖς θηλείαις γίνεται , ὅτι ἀργαῖς οὔσαις τὸ περιττὸν τοῦ αἵματος ἐκκρίνεται κουφισμοῦ χάριν . Ἐπὶ τοῖς λοιμοῖς ὀφθαλμίαι γίνονται , ὅτι τροπῆς περὶ τὸ πνεῦμα γινομένης , οὗ πῆσις ὁ λοιμός , ἡ ὅρασις ταράττεται . Οἱ τρομικοὶ πίνοντες περιφέρονται , ὅτι ὁ οἶνος ταράσσει τὸ ἐν τοῖς νευρώδεσι πνεῦμα . Τὰ ἄλογα ἅμα τῷ τεχθῆναι περιπατοῦσιν , ὅτι ἶσον πανταχοῦ ἔχουσι τὸ θερμόν , οἱ δὲ ἄνθρωποι τῇ κεφαλῇ πλεῖον · ὅταν οὖν ὁμαλισθῇ , ἀνίστανται . Οἱ σπώμενοι πυρέξαντες ἰῶνται , ὅτι ὁ μὲν σπασμὸς ἐκ ψύξεως γίνεται τοῦ ἐν τοῖς νεύροις πνεύματος καὶ ὑπὸ θερμασίας λύεται . Οἱ μέλαιναν χολὴν ἐμέσαντες κινδυνώδεις , ὅτι μηκέτι τῆς χολώδους ὑποστάσεως οὔσης τὸ αἷμα ἀπὸ τοῦ ἥπατος ἕλκεται . Ἀπουρήσαντες ἀναπνέομεν , ὅτι πληρωθεῖσα ἡ κύστις τὸ ἀπηυθυσμένον ἔντερον θλίβει · ἀνεθείσης οὖν αὐτῆς τὸ ἐπισχεθὲν πνεῦμα ὀλισθαίνει . Χασμησάμενοι ἢ οὐρήσαντες ὑποφρίττομεν , ὅτι τοῦ θερμοῦ πνεύματος μέρος τι συνεκτρέχει . Ἐπὶ τῶν λευκῶν ἢ ἀλφῶν αἷμα οὐχ ὑπεκρέει κεντούμενον , ὅτι ἐκ τῆς ἐπιφανείας πόρρω τὸ θερμόν . Οἱ τεταρταῖοι χρονιώτεροι , ὅτι περὶ τὸ γεῶδες τοῦ σώματος τὸ σύγκριμα γίνεται , βαρὺ δὲ τὸ γεῶδες . Τῶν ἄρθρων τὰ ἕλκη οὐ κατουλοῦται , ὅτι τῶν ἄρθρων τὸ πέρας χόνδρος ἐστίν . Τὸ ὄμβριον ὕδωρ ἐλαφρὸν ὡς γυμναζόμενον ὑπὸ τοῦ πνεύματος καὶ λεπτυνόμενον ὑπὸ τοῦ ἀέρος . Τὸ ψυχρὸν πολέμιον ὀστέοις , ὀδοῦσι καὶ νεύροις ὡς γεωδεστέροις καὶ ψυχροτέροις . Ἡ χιὼν ψυχρὰ οὖσα καίει διὰ τὴν πυκνότητα τὴν πολλήν , αἱ δὲ ἀκρότητες ἰσότητες , θερμή τε καὶ ψυχρά . Οἱ φρενιτικοὶ σμικρόσφυκτοι , ὅτι ἀραιοῦται τούτοις τὸ ἐν τοῖς μήνιγξι πνεῦμα . μεγαλόσφυγμοι οἱ ληθαργικοί , ὅτι παχύνεται τούτοις τὸ πνεῦμα καὶ βαρύνεται . Τῷ χειμῶνι πειναλέοι γινόμεθα , ὅτι τὸ θερμὸν ἐντὸς κλειόμενον πέττει τὴν τροφήν . Τὸ μέλι τοῖς ἕλκεσι δριμύ , ὅτι ἐμπίπτει τούτοις ἡ λεπτότης αὐτὴ ἡ δριμεῖα , τῇ γεύσει γλυκύ , ὅτι ὑγρὰ οὖσα αὕτη τῆς ἐν τῷ μέλιτι λειότητος ἀντιλαμβάνεται . Τὰ νεῦρα νυσσόμενα φλεγμαίνει , κοπτόμενα δὲ οὔ , ὅτι τὸ πνεῦμα διὰ τῶν στενῶν πόρων τῇ νύξει πιλοῦται εἰς ἑαυτό , ἐπὶ δὲ τῆς τελείας διακοπῆς διαπνεῖ . Οἱ πρὸ τῆς σημασίας ἱδρῶτες χαλεποί , ὅτι οἱ μετὰ τῆς ἐπισημασίας κατὰ ἄνεσιν , οἱ δὲ πρὸ τούτων κατὰ ἔκθλιψιν .",
        "Label": "BAD."
    },
    {
        "Single Index": 195,
        "Text": "Ἔνθεν ὁρμώμενος , τοὺς κατηχητικοὺς τῶν λόγων ἀπεσχεδίασεν , ἐν οἷς ἀττικισμοῦ αὐτῷ καὶ καλλιρρημοσύνης ἧττον ἐμέλησεν , ἀρρήτῳ δὲ σοφίᾳ καὶ ἀκριβείας κανόνι τούτους συγγεγραφήκει . Καὶ ὁ μὲν ἐν τούτοις ἦν καὶ οὕτως τούτων ἐτύγχανεν . Ὁ δέ γε αὐτοκράτωρ Βασίλειος , ὃν ὁ λόγος φθάσας ἐδήλωσε , σύνηθες ὂν αὐτῷ τῷ τοῦ μεγάλου Προδρόμου ναῷ ἅπαξ ποτὲ προσιέναι τοῦ ἔτους μετὰ τῆς βασιλικῆς δορυφορίας καὶ ὥσπερ εἰώθασιν οἱ βασιλεῖς τὰς πομπὰς διατίθεσθαι , τοῦτον δή φημι τὸν ναόν , ἔνθα τὸ πρῶτον ὁ πατὴρ ὁμολογεῖ τὰς συνθήκας Θεῷ , ᾧ τὸν μὲν θεμέλιον ὁ Στούδιος κατεβάλετο , ἔνθεν καὶ τὴν ἐπωνυμίαν ἔλαχεν , ἐποικοδομεῖ δὲ καὶ κατασκευάζει λαμπρῶς καὶ τῶν ψυχῶν θεῖον ἐργάζεται φροντιστήριον ὁ ἐπώνυμος τῆς ὁμολογίας Θεόδωρος , οὗ πολὺς λόγος ἐν τοῖς ἀθλήμασι καὶ τοῖς ὑπὲρ εὐσεβείας ἀγῶσιν , ἐκεῖσε γοῦν ὁ αὐτοκράτωρ γενόμενος , οὐδὲν ἧττον διὰ τὸν νόμον ἢ τὸ ἐντυχεῖν τῷ πατρί , εὐθὺς τὴν ποθουμένην γλῶτταν ἐζήτησεν , ὥσπερ διψῶν τοῦ ἐκεῖθεν ῥέοντος νάματος . Ὡς δὲ διήμαρτε τῆς ἐφέσεως ἀπεῖναι τοῦτον μαθών , εὐθὺς ἢ λόγος πέμπει τοὺς ἄξοντας , ἐν οἷς Ἀλέξιος ἦν , τῶν πρέσβεων τὸ κεφάλαιον , φίλος ἐκείνῳ καὶ κοινωνὸς τῆς ἀσκήσεως . Εὖ οἶδ´ ὅτι πάντες τὸν ἄνδρα ἐπίστασθε . Τήν τε γὰρ ποιμαντικὴν ῥάβδον ἐν τῷ μοναστηρίῳ πιστεύεται καὶ μετὰ ταῦτα τῆς οἰκουμένης τοὺς πνευματικοὺς ἐγχειρίζεται οἴακας . Οὗτος τοίνυν ὁ περιώνυμος ἐν πατριάρχαις Ἀλέξιος , ὀφθεὶς τῷ πατρί , πειθώ τις αὐτῷ καὶ σειρὴν πρὸς τὴν ἐκεῖθεν μετάστασιν γίνεται καὶ πάλιν τοῖς πατράσιν ὁ μέγας πατὴρ ἀποδίδοται καὶ ὁ ἥλιος ἐπὶ τοῦ στερεώματος τὸ δεύτερον τίθεται καὶ τῶν πόλεων αὖθις ὁ βασιλεὺς τῷ κεφαλαίῳ τῆς ἀσκήσεως καλλωπίζεται καὶ οὐ συγχωρεῖ τοῖς ὄρεσιν ἔχειν τι πλέον αὐτῆς , οὐδὲ τῶν πρωτείων ἐκείνοις παραχωρεῖ . Ἔμελλε δὲ ταχὺ τὸν ὅρμον αὐτῆς ἀποθέσθαι καὶ τὴν ταινίαν ἀποβαλεῖν . Ὁ γάρ τοι πατὴρ οὐκ ἐπελέληστο τῶν ἠθῶν . Ὁ γὰρ ἐννεάσας τῇ κατὰ φιλοσοφίαν σχολῇ καὶ θεωρίᾳ τῶν ὄντων ἀπράγμονι , εἶτα βραχύ τι καταβὰς τοῦ σκοποῦ , ὥσπερ ἀετὸς ὑψιπέτης κατά τινα περιπέτειαν ἐν τοῖς χθαμαλοῖς γεγονώς , περιπτύσσεταί πως θαμὰ μέχρις ἂν ἀντὶ τοῦ περιγείου ἀέριος γένηται . Τοιοῦτον δή τι καὶ ὁ πατὴρ πεπονθώς , ὥσπερ ἐν ἰλύι βυθοῦ ἐμπαγείς , τότε μᾶλλον τῆς ἁγίας ἐμέμνητο γῆς καὶ τῷ πρὸς αὐτὴν ἔρωτι ἀκατάσχετος ἦν . Διὰ ταῦτα τοῖν ποδοῖν τὴν πέδην ἀποσεισάμενος καὶ πολλὰ χαίρειν εἰπὼν δυνάσταις καὶ αὐτοκράτορσι , πρῶτα μὲν τὸ τοῦ μεγάλου πατρὸς Αὐξεντίου ἄνεισιν ὄρος , ἀγχοῦ που ὑπεριδρυμένον τῆς πόλεως , ἐκεῖθέν τε αὖθις ἐνταῦθα ἀποκαθίσταται .",
        "Label": "BAD."
    },
    {
        "Single Index": 31,
        "Text": "Ἐὰν δὲ ἐντελεχείᾳ ποιῇ τὰ δυνάμει ταῦτα ἡμίση , ὡς δυσὶ τῷ ἑνὶ χρῆται καὶ τὴν συνέχειαν ἀφανίζει καὶ τοῦ πράγματος καὶ τοῦ χρόνου · ἵστησι γὰρ καὶ συνεχὴς ἐντεῦθεν οὐκ ἔσται . Ὥστε λεκτέον πρὸς τὸν ἐρωτῶντα , ὡς ἔστιν ἄπειρα διεξελθεῖν ἢ ἀριθμῆσαι , ἤγουν δυνάμει . Ἔστι δὲ ὡς οὔ · οὐ γὰρ ἐνεργείᾳ ἐνδέχεται γενέσθαι ταῦτα . ( Τὸ γὰρ ἓν σημεῖον . . . ) . Εἰ ἐρωτήσει τις , εἴπερ ἐνδέχεται ἄπειρα διελθεῖν ἢ ἐν χρόνῳ ἢ ἐν μήκει , ῥητέον ὅτι κατὰ μὲν δύναμιν , ναί · ἄπειρα γὰρ δυνάμει καὶ ἐν τῷ μήκει καὶ ἐν τῷ χρόνῳ τὰ ἄτομα , ἐνεργείᾳ δὲ οὐχί . Πῶς γὰρ διεξέλθοι τις τὰ ἐνεργείᾳ ἄπειρα ; Ὅθεν καὶ περὶ τῆς ὁπωσοῦν τομῆς ἢ τοῦ χρόνου ἢ τοῦ μήκους τοῦτό ἐστι λέγειν , ὅτι εἰ μὲν δυνάμει νοεῖται τὸ σημεῖον , ἕν ἐστι καὶ οὐ δύο ποτέ , ὅθεν καὶ ἀεὶ οὕτως . Εἰ δὲ ἐνεργείᾳ τὸ ἓν ἐκεῖνο , ἀνάγκη ἀριθμεῖν δύο · ἀρχὴ γὰρ τούτου καὶ τελευτὴ τοῦ προτέρου ἐστίν . Ὥστε τότε οὐδεμίαν τὴν συνεχῆ ἀριθμήσει , ἀλλὰ τὴν μίαν δύο ἡμισείας . Εἰ δέ γε συνεχῶς κινεῖται ὁ κινούμενος , ὡς ἓν τὸ σημεῖον λογίσεται , καὶ ὁποιοῦν σημεῖον ἐντὸς τῶν ἄκρων , οὕτω λογίσεται ὡς ἓν καὶ τὸ αὐτό . Ὥστε καὶ ἂν ἄπειρα διελεύσεται , κατὰ συμβεβηκὸς τοῦτο γενήσεται , ἁπλῶς δὴ οὐ · συμβέβηκε γὰρ τῇ γραμμῇ ἄπειρα ἡμίση ἔχειν . Ἡ δὲ οὐσία αὐτῶν καὶ τὸ εἶναι ἕτερον · οὐδὲ γὰρ ὡς ἡμίση νοεῖ ταῦτα καὶ τμήματά τινα τῆς γραμμῆς , ἀλλ´ ὡς μίαν ἔχει γραμμὴν τὴν αὐτὴν καὶ συνεχῆ οὐκ ἐν τομῇ τινι καὶ διαιρέσει . Ἐντεῦθεν δὲ δῆλον ὅτι καὶ ἐπὶ τοῦ χρόνου τοῦτο ἐστί , τὸ αὐτὸ πρότερον καὶ ὕστερον καὶ δυνάμει καὶ ἐνεργείᾳ . Τὸ γοῦν σημεῖον τοῦτο τὸ τὸν χρόνον διαιροῦν ἀεὶ τοῦ ὑστέρου τοῦ πράγματος ἐστίν · ὁ γὰρ χρόνος ἀεὶ ἐν τῇ συνεχείᾳ καὶ οὐδέποτε ἵσταται , τὸ δὲ ἐν αὐτῷ κινούμενον πρᾶγμα τέλος ἂν δέξαιτο καὶ οὐκ εἰς ἅπαν κινοῖτο ἀεί . Εἰ γοῦν ὑποθήσει τις τὸ νῦν ἐκεῖνο τὸ τὸν χρόνον διαιροῦν κατὰ τὸ αὐτὸ εἶναι καὶ τῷ πράγματι , στιγμὴν στάσεως τῆς κινήσεως οὐ τὸ πρότερον θήσει αὐτῷ , τουτέστι τὴν ἀρχήν , ἀλλὰ τὸ ὕστερον · τὸ γὰρ πρότερον τέλος τοῦ προεληλυθότος , τὸ δ´ ὕστερον ἀρχὴ τοῦ μέλλοντος , εἰ καὶ τὸ αὐτό ἐστι καὶ ἀδιαίρετον , ἀλλ´ ἐπὶ τοῦ χρόνου . Ἐπὶ δὲ τοῦ πράγματος οὐκ ἀρχὴν λογίσεται τοῦτο , ἀλλὰ τέλος μόνον , εἰ δὲ μή , καθ´ ὃ μὲν ἐτελεύτησεν , ἔστιν ὄν , καθ´ ὃ δὲ πάλιν ἐν ἀρχῇ ἔστιν , οὐκ ὄν .",
        "Label": "BAD."
    },
    {
        "Single Index": 219,
        "Text": "τέχνη οὖσα τεχνίτου · δόξα δὲ ἡ τῶν ἀθρόως νοηθέντων τοιῶσδε ἢ τοιῶσδε ἔχουσα ὑπόληψις , καλῶς μὲν εἰ καλῶς νοοῦνται , κακῶς δὲ εἰ τοὔμπαλιν . αἴσθησις δέ ἐστιν ἡ μετὰ τὴν κρίσιν τῶν νοημάτων ἀκριβὴς διάγνωσις ὡς ἂν τύχῃ ὄντα τὰ νοήματα , εἴτε καλῶς εἴτε καὶ ἄλλως ἔχοντα · φαντασία δὲ ἡ τοῦ φανέντος νοήματος ἔνδειξις . οὐ πάντως δὲ τὸ φαινόμενον καὶ ἀληθές · ἀκρίτως γὰρ ἔστιν ὅτε παραπέμπεται τῇ διανοίᾳ τὸ ἀληθὲς ὡς ψευδὲς καὶ τὸ ψεῦδος ὡς ἀληθὲς παραδεχομένῃ δι´ ἔλλειψιν διακρίσεως . αὗται δὲ αἱ διαιρέσεις δυνάμεις εἰσὶ τοῦ νοὸς ἃς κατὰ τὸ αὐτοῦ μέτρον προβάλλεται . Τοῦ αὐτοῦ ἐξήγησις τῆς ἐν τῷ Τιμαίῳ τοῦ Πλάτωνος μαθηματικῆς περὶ . ψυχῆς ὑπάρξεως ἢ γεννήσεως . Ἐκ μέρους ἠρώτηκάς με τὸ Πλατωνικὸν περὶ τῆς ψυχῆς διάγραμμα , περὶ οὗ δέῃ μαθεῖν τὴν κεκρυμμένην τοῦ φιλοσόφου διάνοιαν . δεῖ δὲ πρῶτον πᾶσαν ἐρεῖν τὴν μαθηματικὴν τοῦ λόγου περιοχήν , εἶθ´ οὕτως σοι τῶν εἰρημένων τὸν νοῦν ἐξηγήσασθαι . λέγει γοῦν περὶ τοῦ δημιουργοῦ ὁ Πλάτων οὑτωσί · ‘ μίαν ἀφεῖλεν ἀπὸ παντὸς μοῖραν , μετὰ δὲ ταύτην ἀφῄρει διπλασίαν ταύτης , τὴν δὲ αὖ τρίτην ἡμιολίαν μὲν τῆς δευτέρας , τριπλασίαν δὲ τῆς πρώτης , τετάρτην δὲ τῆς δευτέρας διπλῆν , πέμπτην δὲ τριπλῆν τῆς τρίτης , τὴν δὲ ἕκτην τῆς πρώτης ὀκταπλασίαν , ἑβδόμην δ´ ἑπτακαιεικοσαπλασίαν τῆς πρώτης . μετὰ δὲ ταῦτα συνεπλήρου τά τε διπλάσια καὶ τριπλάσια διαστήματα , μοίρας ἔτι ἐκεῖθεν ἀποτέμνων καὶ τιθεὶς εἰς τὸ μεταξὺ τούτων , ὥστε ἐν ἑκάστῳ διαστήματι δύο εἶναι μεσότητας , τὴν μὲν ταὐτῷ μέρει τῶν ἄκρων αὐτῶν ὑπερέχουσαν καὶ ὑπερεχομένην , τὴν δὲ ἴσῳ μὲν κατ´ ἀριθμὸν ὑπερέχουσαν , ἴσῳ δὲ ὑπερεχομένην . ἡμιολίων δὲ διαστάσεων καὶ ἐπιτρίτων καὶ ἐπογδόων γενομένων ἐκ τούτων τῶν δεσμῶν ἐν ταῖς πρόσθεν διαστάσεσι , τῷ τοῦ ἐπογδόου διαστήματι τὰ ἐπίτριτα πάντα συνεπληροῦτο , λείπων αὐτῶν ἑκάστου μό . ριον , τῆς δὲ τοῦ μορίου ταύτης διαστάσεως λειφθείσης ἀριθμοῦ πρὸς ἀριθμὸν ἐχούσης τοὺς ὅρους ἓξ καὶ πεντήκοντα καὶ διακοσίων πρὸς τρία καὶ τετταράκοντα καὶ διακόσια . καὶ δὴ τὸ μιχθὲν ἐξ οὗ ταῦτα κατέτεμνεν οὕτως ἤδη πάντα κατανηλώκει . ’ Ἡ μὲν οὖν τοῦ Πλάτωνος ἐπὶ λέξεων ὑποτύπωσις αὕτη . ἵνα οὖν ἐν τάξει προΐωμεν , λάβωμεν πρῶτον ἐν τοῖς ἀπὸ μονάδος ἀριθμοῖς τοὺς λεγομένους πρώτους ὑπὸ τοῦ Πλάτωνος λόγους .",
        "Label": "BAD."
    },
    {
        "Single Index": 335,
        "Text": "Ἔγωγ´ οὖν ἀπορῶν ᾧ χρήσομαι τούτοις , ἐπὶ σὲ τὸν ἀληθῆ καταφεύγω φίλον , δεῖν κρίνας οὐκ ἄλλῳ , ἢ τῇ ἀγαθῇ σου ψυχῇ , ταύτην προσενεγκεῖν τὴν ἀξίωσιν · ταμιεῖον γὰρ σὺ σχεδῶν , καὶ ( τό γε ἀληθὲς εἰπεῖν ) σίμβλον , πᾶν εἴ τι κάλλιστον καὶ ὀνησιφόρον ἀπανθισάμενος ἑαυτῷ καὶ συλλέξας οἷά τις φιλεργὸς μέλισσα , καὶ σχεδῶν καλλίστων ὁμοῦ καὶ πεποικιλμένων . Ἡ μὲν οὖν ἀξίωσις αὕτη , μικρά τε ( ὡς οἴμαι ) καὶ ῥᾳδία · σὸν δ´ ἂν εἴη μὴ ἀνδρὸς φίλου παραλογίσασθαι αἴτησιν , ἵνα μή τίς σε καὶ ὀψιγόνων κακῶς εἴπῃ ἀνδρῶν . Τῷ αὐτῷ Ῥωμανῷ συμμαθητῇ ? . Εἰ καὶ τἆλλά μοι περὶ φιλίαν ( ὡς εἰπεῖν ) καλῶς ἔχει πρὸς τὴν σὴν λογιότητα , κῦρ μου , ἀλλὰ τό γε μὴ συνεχῶς σε προσβλέπειν οὐκ εὐτυχῶν , καὶ τἆλλα ἀτυχεῖν ἔοικα · εἰ γὰρ ὅπερ εὐκτὸν ἐμοί , τὸ διηνεκῶς ὁμιλεῖν σοι καὶ ἐντυγχάνειν σοι , καὶ τῆς ἡδίστης ἐμοὶ καὶ φίλης ἐμφορεῖσθαι θέας σου , καὶ οὐχ ἧττον τούτων τῆς μελιχρᾶς καὶ μελισταγοῦς σου φωνῆς ἐνωτίζεσθαι , τοῦτο οὐκ ἐγγίνεται τοῖς εἰς κόρον τούτου κατατρυφᾶν ἐθέλουσι , ποῖον ἂν ἕτερον εὐτυχοῦντες οὐκ ἀτυχεῖν δόξαιμεν ; Πλὴν ἀλλ´ ἡμεῖς μὲν ( εὖ ἴσθι ) εὐδαιμονίαν ἡγούμεθα καὶ μακαριότητα τὸ τῆς σῆς ἀεὶ γίνεσθαι θεοειδοῦς ὄψεως . Καὶ εἴ ποτε προσφοιτήσαις ἡμῖν , θεόν τινα ἀπὸ μηχανῆς ἐπεισκυκλεῖσθαί σε ἡμῖν οἰόμεθα . Ἑορτὴν δὲ τὴν ἐνδημίαν ἄγομεν , καὶ λογίου τυχόντες Ἑρμοῦ πρὸς λόγους ἐλθεῖν ἐπειγόμεθα · θέλγουσι γὰρ ἡμᾶς καὶ ἡδύνουσιν ἀτεχνῶς οἷά τινος νέκταρος τῆς αὐτῶν γλυκύτητος ἀπογεύοντες . Ὅθεν ταῖς ἴυγξι τούτων κατηχημένοι , οὐδὲν τὴν Σειρήνων ᾠδὴν ἡγούμεθα , οὐδὲν τὴν Νέστορος ἡδυέπειαν οὗ καὶ ἀπὸ γλώσσης μέλιτος γλυκίων ῥέεν αὐδή · λῆρος δ´ ἡμῖν πρὸς τὰς σὰς χάριτας καὶ ὁ Ὀρφεύς , ὁ καὶ λίθους τῇ μελῳδίᾳ θέλγειν ᾀδόμενος . Οὕτως ἡμῶν καταθέλγεις τὰς ἀκοάς · οὕτως ἡδύνεις τοῖς λόγοις οὐ τὰς ἀκοὰς μόνον , ἀλλὰ καὶ τὸν λογισμόν . Ὡς χαλεπόν , εἰ σὺ μὲν λέγεις , ἕωθεν ἀρξάμενος , καί τινα μέλους λύραν κινεῖς , ἐγὼ δ´ οὐκ ἔχω μὴ μέχρι καὶ ἑσπέρας βαθείας συμπαρατεῖναι ἀκούοντα . Οὕτως ἐγὼ τὰς σὰς οὐ δεδύνημαι κατὰ τὸν Λαέρτου παραπλεῦσαι Σειρῆνας · ἀλλ´ εἴ ποτε τούτων γενοίμην , εὐθὺς ὥσπερ οἱ λωτοῦ γευσάμενοι , τῶν ἄλλων ἐπιλαθόμενος , τῆς ἡδείας ἐκείνων ἀοιδῆς ( ἵνα τι καὶ ποιητικὸν ἐγκαταμίξω τῷ λόγῳ ) ἅπας ἐξήρτημαι .",
        "Label": "BAD."
    },
    {
        "Single Index": 343,
        "Text": "ἴσως γὰρ καὶ τοῦτο αἰνίττεται κατὰ τὸ προοίμιον τῶν Ἀφορισμῶν λέγων ὡς ’ ἐπειδὴ κατὰ τὴν πεῖραν ἰατρικὴ σχεδὸν ἀκατάληπτός ἐστιν — οὔτε γὰρ ὅτε βουλόμεθα τοῖς πάθεσι τῶν ἀνθρώπων ἐντυγχάνουσιν οἱ ἰατροί · τύχῃ γὰρ καὶ τῷ σπανίῳ τῆς γενέσεως δουλεύει ταῦτα — , ἔτι μὴν καὶ ἐπικίνδυνος τῷ ἐν σώματι , ῥευστῷ μὲν διὰ τὴν ὕλην καὶ ἀβεβαίῳ , κεκτημένῳ δὲ καὶ θείαν δύναμιν ψυχικήν , γυμνάζεσθαι τὴν ἰατρικὴν τέχνην καὶ οὐκ ἀψύχῳ καὶ ἀτίμῳ καθάπερ τὰς ἄλλας τέχνας · πρὸς δὲ τούτοις καὶ τὰ πάθη ὑπὸ πολλῶν αἰτίων γεννᾶσθαί τε καὶ αὐξάνεσθαι καὶ διὰ τοῦτο δυσχεραίνειν τὴν πεῖραν ἐν τῷ διακρίνειν τὸ ποιητικὸν αἴτιον · φέρε τῷ λόγῳ ψιλῷ χωρὶς ὑποκειμένης ὕλης ἀσωμάτως πᾶσαν περιλαβὼν ἐν ὀλίγῳ χρόνῳ διδάξω καὶ διὰ τοῦτο καὶ ἐπιστημονικὸν λόγον ποιήσω καὶ τὰς αἰτίας πάσας ὑποθήσομαι σὺν ταῖς διαγνώσεσι πρὸς τὸ σὲ λοιπὸν τῇ πείρᾳ γυμνάζειν τὸν λόγον , τότε δ´ ἄν σοι κατὰ τύχην περιπέσῃ τι πάθος , ἐφαρμόζων τὸν λόγον καὶ γυμνάζων καὶ ἀληθῆ τοῦτον εὑρίσκων . ‘ τὸ δὲ μέγιστον τοῦ ἀνδρὸς ὅτι οἱ παρ´ αὐτοῦ λεγόμενοι Ἀφορισμοὶ οὐχ ἁρμόζουσι μόνῃ ἰατρικῇ ἀλλὰ καὶ κοινῶς παντὶ τῷ βίῳ · νόμοι γάρ εἰσι καθολικοὶ θεσπίζοντες καὶ κανονίζοντες τὰ γινόμενα . ὅταν λέγῃ ’ ἐν τοῖσι γυμναστικοῖσιν ἐπ´ ἄκρον εὐεξίαι σφαλεραί ‘ καὶ ’ πᾶν τὸ πολὺ τῇ φύσει πολέμιον ‘ καὶ ’ ὕπνος ἀγρυπνίη μᾶλλον γιγνόμενα τοῦ μετρίου κακόν ‘ , καθολικὸν δίδωσιν ἡμῖν κανόνα καὶ νόμον ἐπὶ παντὸς πράγματος , ὡς πᾶν μέτρον ἄριστον , καὶ πάλιν ’ τὰ μὴ καθαρὰ σώματα ὅσα ἂν θρέψῃς μᾶλλον βλάψῃς ‘ , ὃ δύναται καὶ περὶ ψυχὴν μεταφέρεσθαι · οὕτω γὰρ ὁ θεῖος Πλάτων ἔφη · ’ τὰς μὴ καθαρὰς ψυχὰς ὅσῳ ἂν παιδεύσῃς μᾶλλον βλάψῃς ‘ · τῆς γὰρ ἀσωμάτου ψυχῆς ἀσώματος τροφὴ παίδευσις . καὶ ἐπὶ ἄλλων δὲ ἀφορισμῶν τὸ εἰρημένον κρίνων εὑρήσεις . ἔχουσι δὲ καὶ τὸ διωρισμένον καὶ τὸ συνεχές , ὃ καὶ αὐτὸ τελείας ἀρετῆς ἐστι σύμβολον · ὡς γὰρ ἐπὶ τῶν γραμμικῶν καὶ ἐπ´ αὐτῶν , εἰ οὕτως ἔτυχεν , ὁ πέμπτος τὸν τέταρτον σαφηνίζει καὶ ὁ τέταρτος τὸν τρίτον καὶ ὁ τρίτος τὸν δεύτερον καὶ ὁ ἐφεξῆς ὡσαύτως , καὶ προβαίνων σαφῶς τοῦτο ποιεῖται τὴν τάξιν φυλάττων τοῦ λόγου καὶ τὸ ἀκόλουθον τῆς αἰτίας ἐπὶ ἡλικιῶν ἢ ὡρῶν καὶ παθῶν καὶ τῶν παραπλησίων . Οἱ ἵπποι ὅταν ἐκφεύγωσιν οὐ κινοῦσι τὰς οὐράς , ἀλλ´ ὅταν γυμνάζωνται , ὅτι ἡ κίνησις τῆς οὐρᾶς διὰ πόνον ἢ διὰ κακίαν τῆς ψυχῆς . συμβαίνει δὲ τοῦτο τοῖς μαλακοῖς · οἱ γὰρ εὐγενεῖς εὐκινήτους καὶ ὀρθὰς ἔχουσιν αὐτάς .",
        "Label": "BAD."
    },
    {
        "Single Index": 143,
        "Text": "Ὁπότε δὲ καὶ παρὰ σοὶ καταλύω , μάλιστα διαχέομαι · διατί ; ὅτι δῆτα ἐν τοῖς ἐμοῖς τὸ συσσίτιον . Τῷ αὐτῷ τῷ μεγάλῳ δρουγγαρίῳ κῦρ Κωνσταντίνῳ , τῷ ἀνεψιῷ τοῦ πατριάρχου Μιχαήλ . Πάλαι ποτὲ ἀπέτικτον ἐγώ , ἄγαλμα σοφίας ἐπήρατον , ὡραίας ἐπιστολάς , αἷς δὴ σὺ περιτυγχάνων πολλάκις , εἶτα δὴ καὶ θαυμάζων ἴσως τῆς χάριτος , οἴει καὶ αὖθίς με τοιαύτας ἀποτεκεῖν δύνασθαι . Διὰ τοῦτο σὺ μὲν ἐρᾷς τῶν ἐμῶν ὠδίνων , ἐγὼ δέ σοι ἐκφῆναι τὸν τόκον οὐ βούλομαι . Ἡ μὲν γὰρ Λαῒς ἐκείνη , ἡ τὸ καλὸν τῆς ὥρας ἐν τοῖς τότε χρόνοις ἀνθήσασα , ἐπειδὴ ῥυτίδας ἐγνώκει περὶ τὸ πρόσωπον , ἀνέθηκε τὸ κάτοπτρον τῇ θεῷ : » οἵη μὲν γάρ « φησιν » ἦν πάρος , εἶναι οὐ δύναμαι · οἵη δὲ νῦν εἰμί , οὐ βεβούλημαι « . Ἐμοὶ δὲ τοῦ πνεύματος ἐπιλείποντος , ὑφ´ οὗ τὸ πρόσθεν ἐβρόντων τε ἐν τοῖς λόγοις καὶ ἤστραπτον ἀτεχνῶς , αἰσχύνομαι νῦν ὑπὸ βύρσῃ βροντᾷν , καὶ μὴ ἐξ αἰθέρος , πολλῶν μοι συρρηγνυμένων νεφῶν . Εἰ δ´ ὥσπερ οἱ φιλότιμοι ἐρασταὶ ἁλώσιμος ὑπὸ συνηθείας γέγονας , ὥστε τὴν ἀνθοῦσάν ποτε ὥραν καὶ μετὰ χαλαρᾶς ῥυτίδος προσίεσθαι , οὐδ´ ἂν αὐτός σοι προσποιήσωμαι , οὔτε τὸ τῆς ἐμῆς ψυχῆς ἀσύλληπτον , οὔτε τὸ πρὸς τόκους ἀνεπιτήδειον · οὐ γὰρ ὥσπερ ἐπὶ τῶν σωμάτων , οὕτω δὴ καὶ ἐπὶ τῶν ψυχῶν αἱ τῶν λόγων ὠδῖνες ἔχουσι : τὰ μὲν γὰρ οὐκ ἔστιν ὅπως , πρὸς τὸ τίκτειν ἀποναρκήσαντα , εἰς τὴν πρώτην ἐπανέλθοιεν δύναμιν · αἱ δὲ ψυχαὶ δύναιντ´ ἂν πρὸς τὴν προτέραν ἕξιν μετενεχθῆναι , ἢ λόγου ταύτας ἐπάρδοντος , ἢ προθυμίας διεγειρούσης . Εἰ δὲ καὶ τῷ ἐπιδεικνυμένῳ τὴν ὥραν τοῦ λόγου ὁ ἀκροατὴς ἐπιρωννύει τὴν δύναμιν , πῶς οὐχὶ μᾶλλον ἡ ἐπίδειξις κατὰ λόγον χωρήσει τῷ ῥήτορι ; Ἔγωγ´ οὖν ἐν μέσῳ θεάτρου πολλοῦ , αὐτὸ δὴ τοῦτο θεατρίζων τὸ κάλλος τῶν λέξεων , καὶ περὶ τὴν ἐμμελῆ συνθήκην τῶν μερῶν τοῦ λόγου πραγματευόμενος , πρὸς τὰ τῶν ἀκροατῶν ὦτα καὶ σχήματα , εἴτε κατερραθυμημένα εἴη , εἴτε διεγηγερμένα καὶ δόκιμα , οὕτως ἢ ἐκείνως μεταρρυθμίζομαι .",
        "Label": "BAD."
    },
    {
        "Single Index": 43,
        "Text": "δύναμιν δὲ ἀκουστέον κατὰ τοὺς γεωμέτρας , ὡς εἰώθασι λέγειν τὴν εὐθεῖαν δύνασθαι τὸ τετράγωνον . τὸ δὲ ‘ ἄλλοτ´ ἐν ἄλλοις εἴδεσι γιγνομένη ’ τοῦτό ἐστιν ἀντὶ τοῦ κατ´ ἄλλους καὶ ἄλλους ἑαυτῆς λόγους ἱσταμένη , οἷον σεληνιακοὺς ἢ ἡλιακούς · ἡ γὰρ μερικὴ ψυχὴ τοσοῦτον ἀμείβει τὸ εἶδος , ὡς καὶ ἀνεπίγνωστος λοιπὸν γίνεσθαι . Πλατωνικῶς τὰ Πλατωνικά · τοῦτο δὲ ταὐτόν ἐστι τῷ τὰ γελοῖα γελοίως . Περὶ αἰσθήσεως καὶ αἰσθητῶν . Θαυμάσιόν τι ἠπόρησας ‘ εἰ ἑκάστη ’ εἰρηκὼς ‘ αἴσθησις ἐξ ἑκάστου τῶν σωματικῶν στοιχείων πεποίηται , πῶς ἐκείνων τεττάρων ὄντων πέντε αἰσθήσεις γεγένηνται ; λείπεται γὰρ μία τούτων ἐξ ἄλλου του πεποιῆσθαι . καὶ τί ποτε τοῦτο ἐξ οὗ ἐκείνη τὴν γένεσιν ἔχει ; ’ οἶμαι οὖν σε τὴν ἐν τῷ Τιμαίῳ τοῦ Πλάτωνος περὶ τῶν αἰσθήσεων διάταξιν δέχεσθαι . ἐκεῖσε γὰρ οὗτος ὁ σοφὸς ἀνὴρ πυρὸς μὲν τὴν ὄψιν ποιεῖται , ἀέρος δὲ τὴν ἀκοήν , καὶ τὴν γεῦσιν ὕδατος , τὴν δὲ ἁφὴν γῆς , τὴν δὲ ὄσφρησιν καὶ τὸ τῶν . ὀσμῶν γένος ἡμιγενὲς εἶναι καὶ μικτόν πως . ‘ μεταβάλλοντος τοῦ ὕδατος εἰς ἀέρα ἢ ἀέρος εἰς ὕδωρ ἐν τῷ μεταξὺ τούτων ’ φησί ‘ γεγόνασι . ’ καὶ εἴη ἂν ἡ ὄσφρησις πέμπτη . Ἀριστοτέλης δὲ οὐ προσίεται τὴν τοιαύτην διάταξιν οὐδὲ πυρὸς ποιεῖται τὴν ὄψιν . περὶ δὲ τὸ πῦρ ἐκλάμπειν θλιβομένου τοῦ ὀφθαλμοῦ ἕτερον ποιεῖται αἴτιον . ‘ τὰ γὰρ λεῖα ’ φησί ‘ πεφύκασιν ἐν τῷ σκότει λάμπειν . ’ τὸ γοῦν τοῦ ὀφθαλμοῦ μέσον τὸ μέλαν , ὃ κόρην καλοῦμεν , λεῖόν τέ ἐστι καὶ διὰ τὴν λειότητα στίλβον κινουμένου τοῦ ὀφθαλμοῦ συμβαίνει πυρὸς ποιεῖν φαντασίαν . ἀλλ´ οὐδέ φησιν ὁ ἀνὴρ οὗτος τὸ ὁρᾶν εἶναι ἐν τῷ ἐκπέμπειν φῶς . ‘ οὐκ ἔδει γὰρ ’ φησί ‘ τὰ ἐν τῷ ὕδατι ὄντα ὁρᾶν . πῶς γὰρ οἷόν τε ἐν ὕδατι πῦρ καὶ φῶς τοιοῦτον διαβαίνειν καὶ μὴ σβέννυσθαι ; ’ προστίθησι δὲ ὅτι καὶ εἰ ἐν τῷ ἐκπέμπειν φῶς τὸ ὁρᾶν ἐστιν , ἔδει νυκτὸς μᾶλλον ὁρᾶν τὰ ζῷα ἢ μεθ´ ἡμέραν . οὕτω μὲν οὖν τὰς Πλατωνικὰς δόξας διασείειν ὁ Ἀριστοτέλης δοκεῖ . Παρασαλεύει δὲ καὶ Ἐμπεδοκλέα . ὁ γὰρ Ἐμπεδοκλῆς ποτὲ μὲν τὸ ἀπὸ τῆς ὄψεως ἐκπεμπόμενον φῶς αἰτιᾶται τοῦ ὁρᾶν , ποτὲ δὲ τὰς ἀπὸ τῶν ὁρωμένων ἐφαπλουμένας ἀπορροίας . Δημοκρίτου δὲ τοσοῦτον ἀποδέχεται τὴν δόξαν ὅτι ἐξ ὕδατος τὴν ὄψιν γεννᾷ , τὸν δὲ τρόπον καθ´ ὃν γίνεται τὸ ὁρᾶν ἀπαναίνεται . λέγει γὰρ ὁ Δημόκριτος τὸ ὁρᾶν εἶναι τὸ τὴν ἔμφασιν τὴν ἀπὸ τῶν ὁρωμένων δέχεσθαι .",
        "Label": "BAD."
    },
    {
        "Single Index": 322,
        "Text": "Εἰπὼν δὲ ὁμοίαν τὴν δόκησιν αὐτῶν , λέγει τέως καὶ τὴν διαφοράν , ὅτι ἐνταῦθα μὲν οὐκ ἔστι ὑποκείμενον ἐκεῖ δέ ἐστι , καὶ δόξει κινεῖσθαι ταύτην τὴν κίνησιν εἰς ἄλλο εἶδος , ὑποκειμένου ὄντος τοῦ κινουμένου . Καὶ εἰ τοῦτο , πολλὰ συμβήσεται ἄτοπα · εἰ γὰρ κινεῖται ὁ ἄνθρωπος ἐκ τῆς ἀνεπιστημοσύνης ἐν τῷ ἀναγνώσκειν , πάντως οἰκεῖον καὶ τὸ εἰς ὃ τὸ ἐξ οὗ , ὅτι εἰς ἐπιστήμην . Εἰ δὲ κινεῖται ἡ ἀνάγνωσις πάλιν , εἰς ἄλλο εἶδος κινήσεται καὶ εἰς ὁποιονοῦν . Δῆλον τοίνυν , ὅταν νοσήσῃ ἐν τῷ κινεῖσθαι ἐκ τῆς νόσου τὸν ἀρρωστοῦντα , μεταβεβληκὼς ἔσται οὗτος οὐκ εἰς ὑγείαν ἀλλ´ εἰς ἐπιστήμην τυχόν · ἐνδέχεται γάρ ποτε στῆναι τὴν κίνησιν καὶ ἠρεμίαν γενέσθαι . Εἰ δὲ κινήσεται πάλιν εἰς ἄλλην κίνησιν , κινήσεται ἡ κίνησις εἰς τὴν μὴ τυχοῦσαν , ἀλλὰ τὴν ἀντικειμένην ἴσως · ὥστε εἰς τὴν νόσανσιν , ἧς ἄλλο εἶδος πρὸς τὸ εἶδος τὸ τῆς ὑγιάνσεως . Καὶ ὁ νοσῶν κινήσεται εἰς τὴν ὑγίανσιν , αὕτη δὲ εἰς ἑτέραν κίνησιν , τὴν νόσανσιν . Τὸ δὲ εἶδος ταύτης καὶ πάλιν νόσος , καὶ ὁ νοσῶν ἠρεμοίη ἂν τῇ νόσῳ καὶ οὐ κινηθήσεται . Ὥστε κινούμενος οὐ κινήσεται . ( Ἔτι δὲ εἰς ἄπειρον βαδιεῖται , εἰ ἔστι . μεταβολῆς μεταβολή . . . ) . Ἔτι εἰ ἔστι ταύτης τῆς προτέρας ἡ ὑστέρα μεταβολή , καὶ ἡ προτέρα γενήσεται ὑστέρα μεταβολὴ ἑτέρας μεταβολῆς . Εἰ γοῦν ἡ ὑστέρα ἔσται μεταβολή , καὶ ἡ προτέρα ἦν , ἵνα ταύτης μεταβολὴ ᾖ ἡ ὑστέρα , καὶ τοῦτο εἰς ἄπειρον . Καὶ μεταχειρίζεται τὸν λόγον ἐπὶ τῆς ἁπλῆς μεταβολῆς , τῆς καὶ κυρίως μεταβολῆς , ὥσπερ καὶ τὴν ὑστάτην ἐπιχείρησιν ἐκ τῆς κινήσεως λέγει παρακατιών . Ἔτι εἰ τρία εἴδη κινήσεως , τὸ δὲ νῦν ἐκ τῆς ἁπλῆς γενέσεως παραδειγματίζει τὸ ἄτοπον . Ἔστω οὖν ἡ ἁπλῆ γένεσις , ἥτις προτέρας τινὸς γενέσεως γένεσίς ἐστι κατὰ τὴν ὑπόθεσιν . Ἐγίνετο οὖν αὕτη ὑστέρα γένεσίς ποτε κατὰ τὴν προτέραν . Εἰ γοῦν ἡ γένεσις ἐγίνετο , καὶ αὐτὸ τὸ γινόμενον ἐγίνετο , πλὴν οὐχ ἁπλῶς ἐγίνετο , ἀλλά τι ἐγίνετο , ἤγουν γινόμενον . Καὶ πάλιν ἐκεῖνο τὸ πρότερον γινόμενον παρὰ προτέρας γενέσεως ἐγένετο , ὥστε οὐκ ἦν ποτε κἂν γιγνόμενον , ἀλλὰ καὶ αὐτὸ τὸ γίνεσθαι ἀεὶ γίνεται καὶ οὐκ ἔστι ποτὲ γιγνόμενον . Ἐπεὶ δὲ τῶν ἀπείρων οὐκ ἔστι τι πρῶτον , οὐκ ἔσται τὸ πρῶτον τῆς γενέσεως καὶ τοῦ γίνεσθαι . Εἰ δὲ οὐ τὸ πρῶτον , οὐδὲ τὸ ἐχόμενον .",
        "Label": "BAD."
    },
    {
        "Single Index": 177,
        "Text": "Καὶ μέλει δεῖξαι , ὡς ἡ κύκλῳ τῆς φορᾶς καὶ ἡ τοῦ παντὸς κίνησις αὕτη , ἡ ὁμαλὴς καὶ διηνεκής , μέτρον ἁπάντων καὶ κατ´ αὐτὴν ὁ χρόνος χαρακτηρίζεται · ἐπεὶ γάρ ἐστιν ἐκ τῶν ἓξ κινήσεων ἡ φορά , μᾶλλον δὲ ἐκ τῶν τεσσάρων ἡ μία αὕτη , καὶ πάλιν ἔστιν ἡ κύκλῳ ταύτης μέρος , πᾶν δὲ ἔν τινι συγγενεῖ ἀριθμεῖται , ἤγουν μονάδες μονάδι , ἵπποι ἵππῳ ( οὐδὲ γὰρ ἵπποι ἀνθρώπῳ ) , οἷον ἓν τοῦτο καὶ ἐννέα τόσα τὰ δέκα , μετρεῖται δὲ ὁμοίως καὶ ὁ χρόνος ἐν χρόνῳ , ἔν τινι συγγενεῖ ὡρισμένῳ πάντως ( ταῦτα δὲ εἴπομεν καὶ ἀντιστρέφοντα πρὸς τὴν κίνησιν , ὅτι ὑπὸ τῆς ὡρισμένης κινήσεως χρόνῳ μετρεῖται τῆς πάσης κινήσεως τὸ ποσὸν καὶ τοῦ χρόνου ) , ἔστι δὲ τὸ πρῶτον μέτρον πάντων τῶν συγγενῶν , ἡ ὁμαλὴς καὶ κυκλοφορικὴ κίνησις ἄρα ὡς πρώτη μέτρον ἂν εἴη τῶν ἄλλων , ὅτι ὁ ταύτης ἀριθμὸς γνωριμώτατος · λέγομεν γὰρ πέντε χρόνων καὶ ἓξ καὶ δέκα οὐ κατά τινα κίνησιν , ἀλλοίωσιν , φέρε , τινός · αὕτη γὰρ οὔτε ἐν πᾶσιν οὔτε πρώτη ( ἀλλ´ εἰ ἔτυχεν ) , οὐδὲ ὁμαλής . Διὸ καὶ ὑπετόπασαν οἱ παλαιοὶ τὴν κίνησιν τῆς σφαίρας τὸν χρόνον εἶναι , ὅτι ταύτῃ τῇ κινήσει τῆς σφαίρας αἱ ἄλλαι κινήσεις μετροῦνται ( λέγομεν γὰρ ἐνιαυσιαίαν κίνησιν καὶ τριμηνιαίαν μᾶλλον δὲ διχρονιαίαν καὶ τριχρονιαίαν ) , ἡ δὲ περιφορὰ ἐξ οὗ περ ἄρχηται , εἰς ἐκεῖνο καὶ λήγει , ὅπερ ἐστὶν ὁ χρόνος . Τέως καταχρηστικῶς λέγομεν καὶ τὰ ἐντὸς τοῦ χρόνου μετρεῖσθαι ὑπὸ μέρους περιφορᾶς τῆς σφαίρας . Διὰ τοῦτο καὶ εἰωθότως λέγουσι κύκλον τὰ ἀνθρώπινα πράγματα καὶ πάντα τὰ ὑπὸ γένεσιν καὶ φθοράν , διότι ταῦτα πάντα τῷ χρόνῳ κρίνεται , καὶ λαμβάνει ἀρχὴν καὶ τελευτήν · καὶ γὰρ καὶ ὁ χρόνος κύκλος τις δοκεῖ εἶναι , διότι καὶ ἀριθμὸς περιφεροῦς κινήσεως , καὶ μετρεῖται ὁ χρόνος ὑπὸ ταύτης κατὰ τὸ πρότερον καὶ τὸ ὕστερον . Ὥστε τὸ λέγειν τὰ πράγματα κύκλον ἔστι λέγειν εἶναι τοῦ χρόνου τινὰ κύκλον . Τοῦτο δέ , ὅτι μετρεῖται τῇ κυκλοφορίᾳ ὁ χρόνος · μέτρον γὰρ καὶ τῶν πραγμάτων ὁ χρόνος , ὅτι οὐκ ἔστι παρὰ τὸ μέτρον τὸ μετρούμενον , ἀλλ´ ἢ πλείω μέτρα τὸ ὅλον . α . ( Λέγεται δὲ ὀρθῶς . . . ) . Ἀποδέχεται τὴν ἐπίνοιαν αὐτοῦ , ὅτι ἐκ τοῦ ἀριθμοῦ καὶ τῶν ἀριθμουμένων ὑπ´ αὐτοῦ ὑπεσημήνατο καὶ τὸν χρόνον καὶ τὴν κίνησιν τῶν κινητῶν .",
        "Label": "BAD."
    },
    {
        "Single Index": 19,
        "Text": "Εἰδὼς δέ , ὡς δυσὶ τούτοις ἡ τελεία καθ´ ἡμᾶς φύσις κεκόσμηται , νοῦ γεννήμασι καὶ γλώττης ῥεύμασι , καὶ ὡς τῶν προλαβόντων ἐκείνων σοφῶν οἱ μὲν διὰ φιλοσοφίας τὸν νοῦν ἐτελείωσαν , οἱ δὲ διὰ ῥητορικῆς τὴν γλῶσσαν ἐκάθηραν καὶ πλήν γε ἑνὸς ἢ δυοῖν οἱ λοιποὶ πρὸς θάτερον ἀπένευσαν τῶν μερῶν καὶ τοῖς μὲν ἡ γλῶττα ποταμηδὸν ἔρρευσεν ἐξ ἐπιχειρημάτων πυκνῶν , τοὺς δὲ ἐκήρυξε τῶν νοημάτων τὰ ὑψηλότερα , ὡς εἶναι τούτους μὲν μικροῦ δεῖν ἀγλώττους , ἐκείνους δὲ ἐρήμους τῆς τελειοτέρας νοήσεως , ἐκεῖνος μέσον ἀμφοῖν γεγονὼς σύνδεσμος οἷον τῶν τέως διεστηκότων ἐγένετο . καὶ τήν τε γλῶτταν ἐξάψας τοῦ νοῦ οἷον πείσματος τόν τε νοῦν ἐπιστήσας τοῖς λόγοις καὶ ῥητορικῇ μὲν τὴν φιλοσοφίαν προσεμβιβάσας εἰς πρακτικωτέραν καὶ ἐμφανεστέραν ἐνέργειαν , τῇ δέ γε φιλοσοφίᾳ τὴν τέχνην ὑψώσας καὶ κεράσας ἄμφω πρὸς ἄλληλα τοῖς παρ´ ἑαυτοῦ κάλλεσιν , ἔμφωνον , ἵν´ οὕτως εἴπω , τὸν νοῦν καὶ ἔννουν τὴν γλῶτταν εἰργάσατο . ἐφιλοσόφει γοῦν μετὰ τῆς ἠθικῆς πιθανότητος καὶ ἐρρητόρευε μετὰ τῆς φιλοσόφου βαθύτητος · καὶ ἦν ἀμφοῖν τοῖν γενοῖν ὁμοίως εὐάρμοστος καὶ οὔθ´ ὁ φιλόσοφος τὴν πολιτικὴν ἐμίσει ὑπόθεσιν ὁρῶν χρωννυμένην ταῖς ἀπὸ τῆς φιλοσοφίας βαφαῖς οὔθ´ ὁ ῥήτωρ πρὸς τὴν ἐπιστήμην ἀπήχθετο ταῖς τεχνικαῖς μεθόδοις ἐναμβρυνόμενος . Ἐντεῦθεν ὥσπερ τις λαμπτὰς ἀπὸ τῆς Βυζαντίδος ἁφθεῖσά τε καὶ ἐξαρθεῖσα οἱονεί τις πυρσὸς διαέριος ταῖς ἁπάσαις ἔδοξε πόλεσι . καὶ ἦν ὡς ἀληθῶς ὁ χῶρος οἷόν τις κόσμος οὐράνιος , πᾶσι λόγων καταστραπτόμενος γένεσι καὶ δι´ ἑνὸς δᾳδούχου τὰ μὲν τὴν σύμπασαν οἰκουμένην καταπυρσεύσας , τὰ δὲ πρὸς τῷ οἰκείῳ φωτὶ καὶ ταῖς ἀλλοτρίαις ἀπαστράπτων μαρμαρυγαῖς . καὶ τό γε θαυμασιώτερον καὶ δι´ ὃ μᾶλλον ἄν τις ἐκεῖνον θαυμάσειεν , ὅτι καὶ γένους εὖ ἔχων καὶ τὰ τῆς εὐκλείας οἴκοθεν κεκτημένος βαθεῖ τε πλούτῳ κομῶν καὶ οἵοις ἄν τις πρὸς παίδευσιν ἀποκνήσειεν ( οἱ γὰρ πλεῖστοι ἀφορμὴν τοῦ πλουτεῖν ὥσπερ τὸν λόγον τιθέασιν , οὐχ ἵν´ ἐπήβολοι τῶν κρειττόνων γένοιντ´ , ἀλλ´ ὅπως ἂν τοῖς ματαίοις ἐπεντρυφήσωσιν περὶ ταῦτα σπουδάζοντες ) , παρασκευαῖς ἐκεῖνος ταῖς παρὰ τῆς ἔξωθεν τύχης πρὸς φιλοσοφίαν ἐκέχρητο . ἐντεῦθεν οὔτε τοὺς ἀργοτέρους τῶν φιλοσοφησάντων οὔτε τοὺς περιττοτέρους τῶν ῥητόρων ζηλοῖ .",
        "Label": "BAD."
    },
    {
        "Single Index": 126,
        "Text": "Ἐπεὶ δὲ πρὸς τοῖς τῶν Βουλγάρων ὁρίοις ἐγένετο , ἐν καλῷ τε στρατοπεδεύεται , καὶ πρῶτον μὲν βουλευμάτων κατάρχει , εἶτα δὲ καὶ πολεμεῖν πρὸς ἐκείνους διέγνωκε , πρᾶγμα τῶν πάνυ ἀπιστουμένων , καὶ περὶ οὗ καὶ αὐτοὶ δὴ οἱ προστυχόντες ἀμφιβόλους εἶχον τὰς γνώμας · νυκτὸς γὰρ νοσοκομούμενος καὶ παρ´ ἐνίαις ἀναπνοαῖς ζῶν , ἐπειδὴ ἡ ἡμέρα ἐπέφαινεν ἀνίστατό τε ἀθρόον ὥσπερ τινὸς ἐπιρρωνύντος , ἀνέβαινέ τε τὸν ἵππον καὶ τῆς ἕδρας εἴχετο καρτερῶς καὶ τῷ χαλινῷ τοῦτον ἐρρύθμιζε δεξιῶς , εἶτα δὲ εἵπετο συνδέων τὰ τμήματα , καὶ θαῦμα τοῖς ὁρῶσι γινόμενος . Περὶ τῆς τοῦ Ἀλουσιάνου πρὸς τοὺς Βουλγάρους ἀποφυγῆς . Ἔτι δὲ τοῦ πολέμου ἀναβολὴν ἔχοντος , γίνεταί τι τῶν θαυμασιωτάτων καὶ τοῖς ἐκείνου μικροῦ δεῖν παραπλήσιον · ὁ γάρ τοι χαριέστερος τῶν τοῦ Ἀαρὼν υἱέων ( οὗτος δὲ βασιλεὺς ἐγεγόνει τοῦ ἔθνους ) , Ἀλουσιάνος τὴν κλῆσιν , τό τε ἦθος ἡδὺς καὶ τὴν γνώμην λαμπρὸς , καὶ τὴν τύχην ἐπίσημος , αἰτιώτατος τῆς νίκης τῷ βασιλεῖ γίνεται , οὐ τοῦτο βουλόμενος , ἀλλὰ πρὸς τοὐναντίον ὁρμήσας · ἀλλ´ ὁ κινήσας τοῦτον Θεὸς ἐκ τῶν ἐναντίων περιποιεῖται τὴν νίκην τῷ βασιλεῖ .",
        "Label": "BAD."
    },
    {
        "Single Index": 352,
        "Text": "Καὶ μὴ θαυμάσῃς » οὐρανὸν « ἀκούων » ἐμόν « · οὐ γάρ εἰμι τοῦ κανθάρου καταδεέστερος , κἀκείνῳ δὲ τὸ περίττωμα πρὸς τὴν σφαῖραν εἰκόνισται · εἰ δὲ καὶ σὺ ὁ θεῖος ἀνὴρ ὁ πεπομφὼς τὸν ἰχθύν , τοῦτο δὲ τοὔνομα ἀπὸ τοῦ θεοῦ παρωνόμασται , τί καινὸν εἰ ἐν συμβόλῳ καὶ σχήματι οὐρανοῦ μοι δέδωκας μέγεθος ; Σὺ δέ μοι τοῦ λειτουργήματος ἀπειληφὼς τὴν ἀπόδειξιν , ἐντεῦθεν καὶ τὰ λοιπὰ ὀφλήματα χαρακτήριζε . Τῷ πατριάρχῃ κῦρ Μιχαήλ . Συνεκεφαλαίωσας ἡμῖν τῶν εὐεργεσιῶν τὰς χάριτας , ἀποπέμψας τῶν ἀγαθῶν τὸ κεφάλαιον , μᾶλλον δὲ μετὰ τὸν ποταμὸν τὴν πηγήν . Οἵαν δὲ καὶ ἰδὼν ἀπεφθεγξάμην φωνήν ! Τί ὡραιώθησαν αἱ σιαγόνες σου ὡς τρυγόνος , τράχηλοί σοι ὡς ὁρμίσκοι ; ὡς σπαρτίον κόκκινον χείλη σου · ὅλη καλὴ εἶ καὶ μῶμος οὐκ ἔστιν ἐν σοί · εἰ γὰρ ἐκ μέρους καλή , ὅλη ποταπή · εἰ μετ´ αὐχένα περικαλλής , μετὰ τοῦ αὐχένος ὑπερφυής · εἰ τὸ βραχύτατον πολυτίμητον , τὸ ὅλον ὑπέρτιμον . Εἶδον , εἶδον τὸ χρυσοῦν θέαμα , τὸ γλυκὺ ὅραμα , τὸ παμπόθητον ἄγαλμα . Νοῦ ὄντως ἡ κεφαλὴ αὐτὴ οἰκητήριον · πρὸς γὰρ τὸν ὄφιν ἀπείκασται , ὃν μιμεῖσθαι δεδιδάγμεθα . Καὶ τὸ καινότατον ἄκουσμα : ἡδὺς ὄφις καὶ τρόφιμος . Οὗτος ἄρα τοὺς γενεάρχας ἠπάτησε , τέρψας τοῖς ῥήμασι , θέλξας τοῖς σχήμασιν · οἵα γὰρ αὐτῆς ἡ μορφή ! Ἀλλὰ πῶς ἂν ἐν ὀλίγῳ τὸ πολὺ παραστήσαιμι ; Ἀλλ´ ἐρωτᾷς : » Οὕτως ἅπασαι , ἢ μόνη αὕτη χρυσῆ ὡς δεσποτική ; « Ἐμμελής , ὑγροφυής , νύμφη ἀτεχνῶς · τοιαῦτα τὰ ἐμὰ παιδικά . Σὺ δέ μοι λέγε τὰς ἐκ Θηβῶν βουνιάδας , καὶ ἐκ Λιπάρας μαινίδας , καὶ τὴν γογγυλίδα τὴν Μαντινειακήν , καὶ τὰς ἐν Μιντούρναις ἀφύας , τὰ καινὰ ταῦτα καὶ περιττὰ καὶ λαμπρὰ μέχρις ὀνόματος . Σὲ μὲν ἐκεῖνα τερπέτω , καὶ τὸ σεμνὸν ὄψον οἱ ἅλες . Ἐμὲ δὲ εὐωχείτω ὁ καλὸς οὗτος ὄφις , καὶ πληρούτω μοι λαμπρῶς τὴν τράπεζαν . Ἀλλὰ βάλλ´ οὕτως λαμπρῶς καὶ δεσποτικῶς · ἀπορῶν δὲ τῆς ὁλότητος , δεξιοῦ τοῖς ἡμίσεσιν . Τῷ αὐτῷ Τῷ πατριάρχῃ κῦρ Μιχαήλ . Ὡς εὔκυκλος , ὡς πίων , ὡς πιμελής ! Τὰ δ´ ἐμὰ ποῖα ; Ὡς ἥδομαι , καὶ τέρπομαι , καὶ χορεύειν βούλομαι !",
        "Label": "BAD."
    },
    {
        "Single Index": 128,
        "Text": "τῆς δὲ συστροφῆς ὁ λόγος οὗτός ἐστιν . οὐκ ἐδόκει τῷ μεγάλῳ τούτῳ πατρὶ ἄρτι τῆς ἱερατείας ἡμμένῳ πρὸς τοὺς χρόνῳ προήκοντας ἀπαυθαδιάζεσθαι μηδὲ πρὶν ἢ εἰς τὸ ἅγιον εἰσιέναι κοσμικὸν τοῖς ἐν τῷ ἀδύτῳ ἐπιτιμᾶν καὶ περὶ ἱερωσύνης λόγον συντιθέναι τὸν μήπω ταύτης ἁψάμενον . διὰ τοῦτο καὶ Ἀπολογητικὸς αὐτῷ ὁ λόγος οὗτος ὠνόμασται , ἵν´ ὡς ἑτέρου γραφομένου τοῦτον ἀπονοίας ἢ ὑπεροψίας ἀπολογήσηται . ὅθεν ἐν οἷς μὲν ἀπολογεῖσθαι δοκεῖ , σαφής ἐστι καὶ καθαρὸς καὶ τὴν ἁρμονίαν διαλελυμένος , ἐν οἷς δὲ ἐπιτιμᾶν χρή , οὔτε πικρὸς ἄγαν οὔτε τραχύς , ἀλλ´ εὐλαβεῖται μὲν καὶ τὴν εἰσαγωγὴν τοῦ ἐπιτιμητικοῦ λόγου καὶ τὰ πολλὰ ἑαυτοῦ ἔχεται καὶ τοῦ μὲν κέντρου ἧττόν ἐστι , τοῦ δὲ χαλινοῦ μᾶλλον . ὅπῃ δέ που ὁ λόγος αὐτῷ προπηδήσει , τῇ τοῦ λόγου καταρτύεται μάστιγι καὶ οἷον ἀναχαιτίζεται , τεχνικήν τε τὴν τῆς ἐπιτιμήσεως ποιούμενος ἔφοδον ἐλλιπῆ ταύτην καὶ σύντομον ἀπεργάζεται , ἵν´ ὁμοῦ τε πλήξῃ καθάπερ μέλιττα καὶ τὸ κέντρον ἀφεὶς λάθῃ τὸν πληγέντα , τοῖς τοῦ λόγου πτεροῖς κουφισθείς . Ἀρκεῖ ταῦτα πρὸς φιλοσόφους ἀκροατάς , οἷς τὸ μὲν κεχυμένον τοῦ λόγου καὶ πλούσιον φορτικόν πως διὰ τὴν νοερὰν τῶν νοημάτων σύμπτυξιν , τὸ δὲ καὶ ταῖς ἐννοίαις μετρούμενον καὶ ταῖς λέξεσιν εὔκαιρον ὁμοῦ καὶ φιλόσοφον . Τοῦ αὐτοῦ εἰς τὸ ἀποστολικὸν ῥητὸν τὸ φάσκον , ‘ ἑκάστου τὸ ἔργον , ὁποῖόν ἐστι , τὸ πῦρ δοκιμάσει ’ . ‘ Ἑκάστου τὸ ἔργον ’ , φησὶν ὁ ἀπόστολος , ‘ ὁποῖόν ἐστι , τὸ πῦρ δοκιμάσει · ἡ γὰρ ἡμέρα δηλώσει , ὅτι ἐν πυρὶ ἀποκαλύπτεται · καὶ εἴ τινος μὲν τὸ ἔργον μείνῃ , ὃ ἐπῳκοδόμησε , μισθὸν λήψεται , εἴ τινος δὲ τὸ ἔργον κατακαήσεται , ζημιωθήσεται , αὐτὸς δὲ σωθήσεται , οὕτως δὲ ὡς διὰ πυρός . ’ Ταῦτα μὲν τὰ τοῦ ἀποστόλου ῥητά , ἐξ ἐπιτυχουσῶν μὲν συγκείμενα λέξεων , ὥσπερ δέ τισιν εὐτελέσι παραπετάσμασι θεῖον κατακαλύπτοντα νοῦν . ‘ ἑκάστου τὸ ἔργον , ὁποῖόν ἐστι , τὸ πῦρ δοκιμάσει .",
        "Label": "BAD."
    },
    {
        "Single Index": 138,
        "Text": "εἰ τοίνυν ὁ μὲν ἐνεργεῖ , ὁ δὲ ἐνεργεῖται , ἑτεροούσια δὲ ταῦτα ὡς ἐπὶ τῶν τεχνῶν δῆλον καθέστηκεν , ἑτέρας ἄρα οὐσίας καὶ ὁ υἱὸς πρὸς τὴν πατρικὴν πέφυκεν , ὥσπερ καὶ τὸ ἀνδρείκελον πρὸς τὴν τοῦ ἀνδριαντοποιοῦ . τί οὖν , φησί , μάτην τῷ ἐμῷ ἐπηρεάζετε δόγματι , πρώτην μὲν καὶ ἀνωτάτω οὐσίαν τὸν πατέρα τιθέντι , δευτέραν δὲ καὶ μετ´ ἐκεῖνον τὸν υἱὸν καταλέγοντι ; πῶς γὰρ ἂν εἰς ἴσον ἀχθείη τῷ πεποιηκότι τὸ ποίημα καὶ τῷ ἐνηργηκότι τὸ ἐνέργημα ; Τοιοῦτον μὲν τὸ τοῦ Εὐνομίου κομψότατον πρόβλημα , ἐμματαιάζοντος τοῖς ματαίοις καὶ βραχείᾳ τινὶ ψάμμῳ πεδοῦντος τὴν θάλασσαν καὶ ὀχυροῦντος οἷς κρηπῖδες οὐχ ὕπεισιν . ὁ δὲ πατὴρ ἔχων πολλὰ πρὸς τοῦτον εἰπεῖν τὸν λόγον καὶ ὅλῳ ῥεύματι τὸν Εὐνόμιον κατακλύσαι , τὰ μὲν λογικῶς ἐπιχειρῶν , τὰ δὲ καὶ φυσικῶς ἀποχρώμενος παραδείγμασιν , ὥσπερ ἐπὶ τοῖς ἄλλοις , οὕτω κἀνταῦθα πρὸς τὸν χρόνον μετρεῖ τὴν ἐπίλυσιν . οὐ γὰρ εἰς δόξαν αὐτῷ ὁ λόγος ὁρᾷ , οὐδ´ ὅπως ἂν φανείη τοῦ δέοντος περιττότερος , ὥσπερ οἱ σοφισταὶ ποιοῦσι καὶ ὥσπερ ἐγὼ τὸν Σμυρναῖον Ἀριστείδην κατανενόηκα · ἐκεῖνος γάρ , ἐν οἷς ὑπὲρ τῆς τέχνης πρὸς Πλάτωνα διαμάχεται αὐτὸ τοῦτο ἀνῃρηκότα τὸ τέχνην εἶναι καὶ φιλοσόφως κατασκευάσαντα , ἐπιχειρήσας ὡς οὐ πᾶν ὃ μὴ τέχνη τοῦτο τέχνης χεῖρον , ἀλλ´ ἔστιν ὃ καὶ κρεῖττον αὐτῆς ἐστιν , ἐξὸν ἑνί τῳ ἐπιχειρήματι τῷ περὶ τὴν μαντικὴ λόγῳ τὸν οἰκεῖον λόγον πιστώσασθαι , ὁ δὲ πάντα μὲν χρησμὸν συνεφόρησε , πᾶσαν δὲ φωνὴν συνήνεγκε μαντῳδόν , καταλέγων τὸ ἐν Ἄμμωνος χρηστήριον , τὸ Πυθοῖ , τοὺς ὑποδεδυκότας θεῷ , τὸ ἐν Δωδώνῃ χαλκεῖον , τἆλλα οἷς ἐγὼ ὁμιλῶν ἐγγύς εἰμι τοῦ ναυτιᾶν . διὰ ταῦτα τὸν ἄνδρα τοῦτον ἐγὼ τῆς συνεχείας τῶν ἐνθυμημάτων ἀγάμενος , ὡς οὐδὲν αὐτῷ ἀμέθοδον πρόεισι , τῆς εὑρεσιλογίας θαυμάζειν οὐκ ἔχω . ἀλλὰ τὰ Λυσίου ἐνταῦθα ἐν πρώτοις τίθεμαι , ὃς ἀρξάμενος καὶ μικρὸν προϊὼν εὐθὺς ἀποσιωπᾷ , γλιχόμενόν με ἔτι καταλιπὼν τοῦ πιεῖν · ὁ δ´ Ἀριστείδης , δέον τὴν δίψαν ὑποπιμπλᾶν , ἐπικλύζει τῷ ῥείθρῳ . Ἀλλ´ οὐχ ὁ πατὴρ τοιοῦτος , πολλοῦ γε καὶ δεῖ , ἀλλὰ τὴν Λυσιακὴν χάριτα ἐν τοῖς οἰκείοις λόγοις νενικηκώς , ἀπέριττός ἐστι κατ´ ἐκεῖνον , μετρῶν ἀεὶ τὸν λόγον καὶ οἱονεὶ σταθμίζων πρὸς τὴν ἀκρόασιν .",
        "Label": "BAD."
    },
    {
        "Single Index": 314,
        "Text": "Εἰ γὰρ καὶ ὕστερον ἡ τελείωσις , ἀλλὰ καὶ πρὸ τούτου ἤνοικταί τι τούτοις τοῦ θείου καταπετάσματος καὶ ὅ γε συγκληρωθεὶς ταῖς ἀγαθαῖς τῶν ψυχῶν ἄγγελος ὁδηγός τε αὐταῖς τῶν ἐλλάμψεων γίνεται καὶ κατάρχει πάσης νοερωτέρας κινήσεως καὶ τὸ δόξαν ἐκείνῳ τοῦτο δὴ ἔργον ἐστὶ τῆς ψυχῆς . Διὰ ταῦτα καὶ ὁ θεῖος πατὴρ ὑπὸ τῷ νεανίᾳ ἐκείνῳ ταττόμενος ἢ συνταττόμενος , τόν τε ὅμοιον ἐκεκλήρωτο θρόνον , καὶ ὥσπερ ὑπὸ ἐπιτρόπῳ ἐκείνῳ ἐποιεῖτο τὰ δόξαντα . Τὸ δὲ μηδ´ ἐκεῖνον ῥᾳδίως τὴν ἐξαγγελίαν ἐπιτρέψαι τοῦ μυστηρίου , ἀλλ´ ἀποτετμημένον μεῖναι πρὸς τὰς ἱκετείας καὶ ἀδυσώπητον , οὐκ αἰτίαν ἔχει θρασεῖαν διάθεσιν , ἀλλὰ κἀνταῦθα φιλοσοφώτερος ἡμᾶς λόγος καὶ ὑψηλότερος διαδέχεται . Ὁ ὑπὲρ τὸ φαινόμενον κόσμος καὶ ἡ ἐκεῖσε διάταξις καὶ διαίρεσις καὶ πρὸς ὅρασιν ἐναντίως ἔχει πρὸς τὰ ἡμέτερα ὄμματα καὶ πρὸς γνῶσιν ἀσυμμέτρως πρὸς τὰ νοήματα . Ὃ γοῦν τις νοῆσαι μὴ δύναιτο , πῶς ἂν φαντασθείη ποτέ ; Καταδεεστέρα γὰρ ἡ τῆς φαντασίας γνῶσις τῆς νοερᾶς . Ἀλλ´ οὐδέ γε αἱ ἀποκληρωθεῖσαι ψυχαὶ ἐφ´ ἑαυτῶν ἔχουσι τὸ διιέναι καὶ πτερύσσεσθαι ὅπῃ βούλοιντο . Τάττονται γὰρ ὑπὸ ἀγγέλῳ φρουρῷ καὶ τῆς οἰκείας οὐκ ἀφίστανται λήξεως , εἰ μὴ ἐκείνῳ δοκεῖ , τοῦ Θεοῦ τι ἄνωθεν οἰκονομοῦντος ἀπόρρητον , καὶ νόμος αὐταῖς κρείττων μὴ ἄν ποτε ἐξειπεῖν τὰ τῆς ἀποκληρώσεως εἴδη τῶν ὄντων τινί . Ἢν δέ τισι τούτων τὸ κρεῖττον ἐφῇ , ἐν μέτρῳ τὰς ἀνακαλύψεις διδόασι καὶ ὁ πεπιστευμένος τὰ ἄρρητα τὸ δεδομένον μέτρον οὐχ ὑπερβαίνει . Διὰ ταῦτα τοιγαροῦν οὔθ´ ὁ πατὴρ εὐθὺς πυθομένῳ περὶ τούτων τῷ ἀνεψιῷ ἀπεκρίνατο οὔθ´ ὁ ἄγγελος παραυτίκα ἐπέτρεψεν . Ἐπεὶ δὲ ἐδόθη τὸ ἐνδόσιμον ἄνωθεν , ἐκεῖνός τε προσέταττε καὶ οὗτος τοσοῦτον ἐπεποιήκει ὁπόσον κεκέλευστο , τὸ δὲ πρόγραμμα , ἵνα τὸ ἀληθὲς τῶν κεκρυμμένων ἐνδείξηται , τὸ δὲ γράμμα βραχύ , ὅτι τὸ ἐπέκεινα ἄρρητον · τῶν δὲ δακτύλων ὁ μὲν συνεστέλλετο , ὁ δὲ μέσος τὴν γραφὴν ἐπιστεύετο , ἵν´ ὁμοῦ τε τὸ σταυρικὸν σχῆμα ἐν ἀκριβεῖ δειχθείη μεσότητι καὶ τὰ δίκαια τοῦ Θεοῦ γνωρισθείη κρίματα . Τοιοῦτον γὰρ ἡ μεσότης , τὰς ὑπερβολὰς καὶ τὰς ἐλλείψεις παραλιμπάνουσα . Τὸ δέ γε μαρτυρικὸν αἷμα αὐτόθεν μὲν γνώριμον , ἔχει δέ τι καὶ τοῦ λόγου βαθύτερον , ὅτι ταῖς τῶν μαρτύρων μόναις ψυχαῖς ὡς ὑπερφυέσι καὶ κρείττοσιν ἡ ἐξαγγελία πεπίστευται · ὁ δὲ πατήρ , ἐν ᾧ τέθνηκε σχήματι , ἵνα μὴ δόξῃ τὸ παρηλλαγμένον ἀπάτη . Οὕτω πάντα προσφυῆ τε καὶ ὑπερφυῆ καὶ τοῖς θείοις κατάλληλα δόγμασι .",
        "Label": "BAD."
    },
    {
        "Single Index": 371,
        "Text": "ἕστηκε δ´ ὅμως ἀκριβῶς συστείλασα ἑαυτὴν καὶ πρὸς τὸ βάθος συννεύουσα τῆς ψυχῆς , καὶ οὔτε ἀνανεύει πρὸς τὸν υἱόν , οὔτε τὴν ὄψιν μετέστραπται · τοῦ μὲν γὰρ ἐπωδύνως ἔχει , τὸ δὲ ὅρμημά ἐστιν ἀνανεύσεως . ἔοικε δέ τι καὶ συλλογίζεσθαι κρυφίως καὶ λανθανόντως · ἐς ἀπορρήτους γὰρ αὐτῇ ἐννοίας τὰ ὄμματα ἵσταται , ἀνελιττούσης ἔνδοθεν τῆς ψυχῆς ὧν μὲν πρῶτα τετύχηκεν , οἵοις δὲ νῦν περιαντλεῖται κακοῖς , καὶ ὥσπερ συμβάλλει ἄμφω πρὸς ἄλληλα καὶ νικᾷ τοῖς βελτίοσιν · ὅμως δὲ θαυμάζει τὴν νέκρωσιν ἢ ὁπῶς μηδὲ τοῦτο ἀπηξίωσεν αὐτῇ ὁ υἱός . Τὸν δέ γε μαθητήν , ὥσπερ ἡ πληγὴ τούτου μᾶλλον καθίκετο , οὕτω δὴ καὶ ἡ γραφὴ ἐναργῶς πρὸς ὃ πέπονθεν ἀπηκριβώσατο · ὃς γὰρ πλέον ἐφιλεῖτο παρὰ τοὺς ἄλλους , οὗτος κατὰ τὸ ἶσον τοῦ φιλοῦντος ἀντείχετο . ἔτι δὲ νεανίας ὢν καὶ μὴ πάνυ γενναῖος ὑπενεγκεῖν συμφορὰς μηδὲ τοσαύτην προσβολὴν ἢ ὑπερβολὴν ὀδύνης εἰπεῖν , οὐδ´ ἀτενίζειν τῷ κυρίῳ μετεώρῳ δεδύνητο , ἀλλ´ ὥσπερ οἶμαι κατάκροτος τὰ ὦτα τῇ πληγῇ τῶν ἥλων πρῶτον γενόμενος , εὐθὺς ὥσπερ βροντὴν καταρραγεῖσαν οὐκ ἐνεγκὼν νένευκε πρὸς ἑαυτόν , καὶ τὸ δεξιὸν οὖς ἐπισχών . εἰ μὲν θατέρῳ τῶν ὀφθαλμῶν παρορᾷ τι τοῦ μετεώρου σώματος , ἀλλ´ ἥ γε γραφικὴ χεὶρ πρὸς τὸ σχῆμα τῆς πλάσεως οὐ παρίστησι τοῦτο · τῷ δέ γε λοιπῷ οὔθ´ ὁρᾷ τοῦτο , ἀλλ´ οὐδ´ ἀτενίσαι ποτὲ ἔοικεν , οὔτε ἐκπέπληκται τὸ δεινόν . Καὶ τὸ μὲν πάθος αὐτίκα τοῦτον ποιεῖ τεθνήξεσθαι , ἡ δὲ τὴν τοῦ ζωγράφου κινήσασα χεῖρα πρὸς τοῦτο δύναμις αὐτὸ μᾶλλον ψυχοῖ τὸ ἐκπεπνευκός · οὕτως αὐτὸν ἐν μὲν νεκροῖς ζῶντα , ἐν δὲ ζῶσι νεκρὸν ἀπειργάσατο · τά τε γὰρ κεκαλυμμένα αὐτῷ τῶν μελῶν οὕτως εἰσὶν ἐπαμφότερα , καὶ τὰ φαινόμενα οὐδὲν ἧττον ἀμφίβολα · ἄμφω γὰρ ἄψυχά τε καὶ ἔμψυχα , ὅσα τε ἡ τέχνη συνέστειλεν καὶ ὅσα ἠνέῳξεν · οὕτως οἱ χιτῶνες τοῦ αἵματος , οὕτως εἴ τι λευκόν , οὕτως εἴ τι τοῦ μέλανος , οὕτω νεκρὸς μὲν ζῶν δὲ καὶ τῷ σταυρῷ παριστάμενος , καὶ τῷ ὑπερβάλλοντι τῶν ἀλγηδόνων ἀκριβῶς τεθνηκώς , ἔμψυχος δὲ νῦν τῷ ἀκριβεῖ τῆς μιμήσεως , ἢ μᾶλλον καὶ τότε ἄμφω καὶ νῦν οὕτως . ἀλλ´ ἐκεῖ τὸ μὲν ζῆν παρὰ τὴν φύσιν , τὸ δὲ θανεῖν παρὰ τὴν ὀδύνην · ἐνταῦθα δὲ καὶ τοῦτο κἀκεῖνο παρὰ τὴν τέχνην ἢ τὴν χάριν ἧς ἡ τέχνη τετύχηκε .",
        "Label": "BAD."
    },
    {
        "Single Index": 235,
        "Text": "Τέως μὲν οὖν ἁφάς τινας ἑαυτῷ πρὸς τὸ θεῖον ἐνδίδωσι καὶ οἷον δοκεῖ ἰθυτενῶς φέρεσθαι πρὸς αὐτό , ἐπειδὰν δὲ μὴ στῇ τοῦ πρώτου δραξάμενος ἀλλὰ περιεργαζόμενος ἄρξηται , πότερον ἐπέκεινα τῶν πάντων ἐστὶν ἡ μία τῶν πάντων ἀρχὴ λεγομένη ἤ τι τῶν πάντων οἷον κορυφὴ τῶν ἀπ´ αὐτῆς προϊόντων , καὶ πότερον τὰ πάντα σὺν αὐτῇ λέγοιτο ἂν ἢ μετ´ αὐτὴν καὶ ὑπ´ αὐτῆς , τὸ κάππα στοιχεῖον δηλοῖ , καμπτόμενός πως καὶ ἀναστρέφων ὁ νοῦς εἰς ἑαυτὸν καὶ μυρίας ὑποστροφὰς πάσχων καὶ ἴλιγγας . ὅτι εἰ ἀρχή , πῶς τῶν ἄλλων ἐξῄρηται ; πρὸς γὰρ ἄλλο τι τὸ ὄνομα τοῦτο λέγεται . τῶν δ´ οὕτω λεγομένων οὐ τὸ μὲν πρεσβύτερον τὸ δὲ μεταγενέστερον , ὅθεν συντέτακται τὸ πρῶτον αἴτιον καὶ συνῆρκται ὧν ἀρχηγόν ἐστι . καὶ πῶς ἅμα τε συνῆρκται καὶ τὸ ἐξαίρετον κατ´ ἐκείνων εἴληφε ; πῶς δέ , εἰ συνῆρκται ἐκείνῳ τὸ πᾶν , οὐχὶ καὶ συναΐδιον ; ταῦτα γὰρ πάντα καμπαί τινές εἰσι τῆς ψυχῆς , νῦν μὲν προϊούσης , νῦν δὲ ὑποστρεφούσης καὶ ἀνελιττομένης εἰς ἑαυτήν , ὥσπερ οἱ θερμοὶ τῶν ὁδοιπόρων ποιοῦσι . κἀκεῖνοι μὲν γάρ , τὸ τῆς γῆς πέρας ἐπιθυμοῦντες ἰδεῖν , μέχρι πολλοῦ προΐασι τῷ καινῷ τῆς θήρας ἐπιρρωννύοντες αὑτούς , ἐπειδὰν δὲ πρὸς τῷ ἀοικήτῳ γένωνται , νῦν μὲν φάραγξι νῦν δὲ θηρίων ἀλλοκότων ἐντυγχάνοντες σώμασι , νῦν δὲ ἄλλο τι τῶν ἀήθων θεώμενοι καὶ καινῶν , ταῦτά τε δειλιάσαντες καὶ τὸ λεῖπον τῆς ὁδοῦ ἀπογνόντες ὡς ἄπειρον , ἀμβλύτεροί τε τὴν προθυμίαν ἐγένοντο καὶ τὸν ἔρωτα μαλακώτεροι καὶ ἀτονήσαντες ὑποστρέφουσιν . ἢν δέ τις καὶ τὸ στοιχεῖον αὐτὸ γεγραμμένον κατανοήσειε , τό τε τῆς πρεσβυτέρας χειρὸς καὶ τὸ τῆς νεωτέρας , οὐκ ἄκομψόν τινα χαρακτῆρα τῆς τοιαύτης πολυπλανοῦς ἐφέσεως λήψεται · ἐν οὐδεμιᾷ γὰρ ἀνεπηρέαστος ἡ γραμμή , ἀλλ´ ἐπὶ μὲν τῆς πρώτης ἀπὸ τοῦ πέρατος ἐπικέκαμπται οὐχ ἅπαξ ἀλλὰ δίς , ἐπὶ δὲ τῆς δευτέρας μεσόθι διῄρηται · ἡ δὲ σχίζα τῶν διαιρεθέντων ἀπὸ τῆς αὐτῆς ἀρξαμένη ὁρμῆς ἐπὶ μεγίστην χωρεῖ τὴν ἀπόστασιν . ὥσπερ γὰρ ἐν ὀφθαλμῶν καὶ ὀφρύων καὶ ῥινὸς σχήματι χαρακτῆρές τινες ἐγκάθηνται τοῦ τῆς ψυχῆς ἰδιώματος — ‘ ὀφθαλμοί ’ γάρ φησιν ὁ Πολέμων ‘ ὑγροὶ λάμποντες ὡς λιβάδες ἤθη χρηστὰ ἐμφαίνουσιν ’ — , οὕτω δὴ καὶ ἐπὶ τουτωνὶ τῶν γραμμάτων ἀπόρρητά τινα μηνύματα κέκρυπται τῶν τε καθ´ ἡμᾶς καὶ τῶν ὑπὲρ ἡμᾶς , ἃ δὴ ὁ μὲν ἀφιλόσοφος ὀφθαλμὸς ἁπλῆν τινα συνθήκην τῆς χειρὸς οἴεται , ᾧτινι δὲ ἡ ὄψις μετὰ νοερᾶς ἕξεως πρόεισι , τούτῳ ἀπὸ τῶν φανερῶν μεγεθῶν τε καὶ σχημάτων τὰ ἀφανῆ δῆλα καθέστηκε .",
        "Label": "BAD."
    },
    {
        "Single Index": 311,
        "Text": "Εἰ δέ τί που αὐτὸς ἐπεμαρτυράμην οἷς ἐκεῖνος ἐσχήκει καταστοχασάμενος , ὁ δὲ αὐτίκα ἠγάλλετό τε καὶ σκιρτῶν τῇ ψυχῇ ἡδύτερον ἐμειδία , ὡς παρὰ τοῦ κρείττονος περὶ ταῦτα τὴν μαρτυρίαν λαχών . Γεωμετρίᾳ δὲ μὴ πάνυ ἐσχολακώς , ὁπόσα ἐκείνη ἐν ταῖς οἰκείαις ἀποπερατώσεσι δέχεται , ταῦτα ἐκεῖνος εἰργάζετο , εὐμήχανος εἴπερ τις ἄλλος περὶ τὰς ὀργανοποιΐας γενόμενος . Ἀλλὰ ταῦτα μὲν ἕως οὔπω τοῦτον ὁ σφοδρότερος ζῆλος ἐσχήκει τῆς κρείττονος ἀρετῆς . Ἐπεὶ δὲ ἐγνώκει ὡς τὸ ἐπιμεληθῆναι ἠθῶν οὐκ αὔταρκές ἐστιν ἀγαθόν , ἀλλ´ ὁδὸς εἰς τέλος ( τὴν θεωρίαν φημί ) φέρουσα , τὰς χαμαιπετεῖς ἀφεὶς πτέρυγας , τὰς περιηργυρωμένας τῆς θείας περιστερᾶς ἑαυτῷ προσηρμόσατο , καὶ τῶν πολιτικωτέρων μεθέμενος πράξεων , τῶν πνευματικωτέρων ἀντείχετο . Ἐπεὶ δὲ ἔδει τέλειον αὐτὸν ἀθλητὴν γεγονέναι καὶ στεφανίτην ἀναίμακτον , αἰτησαμένῳ τῷ πειράζοντι δίδωσι τοῦτον ὡς τὸν μέγαν ἀγωνιστὴν Ἰὼβ ὁ Θεός , ὁ δὲ παραλαβὼν οὐ κατὰ μέρος ἐπῆγε τὰ πειρατήρια , οὐδὲ νῦν μὲν ἀφαιρεῖται αὐτοῦ τὰ βουκόλια καὶ τὰ ποίμνια , αὖθις δὲ ἄλλο τι προσάγει καὶ τέλος μάστιγι πλήττει βαρείᾳ τὸν ἀθλητήν , οὐδὲ πλῆξαι λαβὼν ἕλκει παίει πονήρῳ , ἀλλ´ ὁμοῦ πᾶσι προσβάλλει καὶ τῇ χείρονι τῶν πληγῶν . Τὸ δ´ ὅπως καὶ ἐξ οἵων ἀρχῶν ὁ βάσκανος δαίμων τούτου κατέδραμεν , ὁ λόγος εἰπεῖν βούλεται , διαιτήσω δὲ δικαίως τῷ πράγματι , τούτῳ τε τὴν ἀτιμίαν ὡς μαρτυρίαν προσάγων καὶ τὸν ἠτιμωκότα οὐ πάνυ τι ἀτιμάζων ἐντεῦθεν διὰ τὴν περὶ τὰ κρείττω τῆς ψυχῆς ῥοπὴν καὶ οἰκείωσιν . Ἴθυνε μὲν τὰ σκῆπτρα Ῥωμαίοις ὁ μετὰ τὸν Ῥωμανὸν Μιχαήλ , Ῥωμανὸν ἐκεῖνον , ὃς τὴν τοῦ Ἀργυροῦ πατρόθεν κλῆσιν ἐσχήκει , τὸ δ´ ἐντεῦθεν τῆς ἀρχῆς εἶδος διπλοῖς ἤθεσιν ἐμερίζετο , τοῖς τε αὐτοῦ φημι τοῦ κρατοῦντος καὶ τοῖς πρὸ ἐκείνου ἢ μετ´ ἐκεῖνον ἀπὸ τῶν αὐτῶν ἀποτεχθεῖσι λαγόνων . Ἀλλ´ ἡ μὲν ἐπ´ ἐκείνῳ μερὶς ἔννομός τε ἐδόκει καὶ δυναστείας ἀπηλλαγμένη , ἁτέρα δέ , ἡ τῶν πολλῶν , τυραννική τε καὶ βίαιος . Διὰ ταῦτα δὴ καὶ τῶν ὑπ´ ἐκείνους ἡ γνώμη διχῇ ἐμερίζετο , ἢ τῶν αὐτῶν τἀναντία περὶ ἐκείνους ἀνὰ μέρος βεβουλημένων , ζῆν τε ὁμοῦ καὶ τεθνᾶναι , τὸ μὲν διὰ τὸν κρατοῦντα , τὸ δὲ διὰ τὴν τυραννοῦσαν συγγένειαν , ἢ ἐνίων μὲν καὶ ὁπόσοι περὶ ἐκεῖνον τῆς προτέρας ὄντων αἱρέσεως , τῶν δέ γε πλειόνων τῇ ἑτέρᾳ προστεθειμένων .",
        "Label": "BAD."
    },
    {
        "Single Index": 40,
        "Text": "ἔμφραξις αὕτη καὶ πίλησις ἀθρόα τῶν ἐγκεφάλου κοιλιῶν τῶν μειζόνων , ὧν ἐμφραγεισῶν πᾶσα σώματος φύσις αἰσθήσεως ἄμοιρός ἐστιν αὐτίκα · μέρους δ´ ἐν αὐτῷ τὴν πάθην δεδεγμένου ἐξ ἡμισείας τοῖς παθοῦσιν ἡ βλάβη · τοῦ δ´ αὖ γε νώτου τὸ βλάβος πεπονθότος τὰ τοῦ προσώπου συμβλαβήσεται κάτω , ὁ δ´ ἐγκέφαλος τὴν κάκωσιν οὐ πάθοι . Μυῶν ῥαχιτῶν συνταθέντων ἀθρόον τετανικὸν πάθημα τὴν τάσιν λέγει · ψυχροῦ χυμοῦ γέννημα δ´ ἐστὶν ἡ πάθη . ἀλλ´ εἰ μὲν εἰς τοὔμπροσθέν ἐστιν ἡ τάσις , ἐμπρόσθιον λέγουσι τὴν βλάβην τόνον , ὀπίσθιον δ´ αὖ , εἴπερ ἦν ὀπισθία · ἰσόρροπος γὰρ εἴπερ ἐστὶν ἡ βλάβη , ἀσύνθετος τέτανός ἐστιν ἡ νόσος . Τρόμον κατεργάσαιτο καὶ ψυχρὰ πόσις καὶ γῆρας αὐτὸ καὶ ψυχρὰ δυσκρασία χυμός τε γλίσχρος καὶ φόβος καὶ ψυχρότης . Ἡ μὲν τάραξις ὑγρότης τῶν ὀμμάτων καὶ θερμότης σύμμικτος ἔκ τινος πάθους ἔξωθεν εἰσρέοντος εἰς τὴν οὐσίαν · ὀφθαλμία γὰρ ἡ τάραξις τυγχάνει . Χήμων δέ ἐστι τῶν βλεφάρων ἡ τάσις , ὡς μὴ καλύπτειν τοὺς κύκλους τῶν ὀμμάτων . Τὸ τῶν φλεβῶν δὲ ῥῆγμα τοῦ προσκειμένου πέφυκεν ὑπόσφαγμα , πληγῶν ὂν τόκος . Τὸ δ´ ἐμφύσημα τῆς βλεφάρων οὐσίας ὄγκωσίς ἐστιν . ἡ δὲ ψωροφθαλμία κνησμός τις ἡδὺς ἐκ νίτρων καὶ φλεγμάτων . Ἡ σκληροφθαλμία δὲ δυσκινησία ὑγρασίας ἄνευθεν αὐτῶν ὀμμάτων · ἡ ξηροφθαλμία δὲ κνησμώδης πόνος . Τὸ δ´ ἐκτρόπιον ὄγκος ἐστὶ σαρκίου ἐπηρεάζον τοῦ βλεφάρου τὴν φύσιν . Τὸ δὲ τράχωμα τοῦ βλεφάρου τραχύτης · σύκωσις ἡ σύντασις αὐτοῦ τοῦ πάθους · τύφλωσις ἡ μάλιστα τοῦ κακοῦ τάσις . Χαλάζιον δέ ἐστιν ὑγροῦ τις τάσις ἐν τῷ βλεφάρῳ συμπαγέντος ἀθρόον . ἡ δὲ κριθὴ πρόμηκες ἐν ταρσῷ πάθος . Τὸ τῶν τριχῶν ψίλωμα τῶν βλεφαρίδων μίλφωσιν ὠνόμασαν ἔντεχνοι λόγοι . Ἐγκανθίς ἐστι κανθὸς ἐξωγκωμένος · ῥυὰς δέ γ´ ἡ μείωσις αὐτῶν τυγχάνει . Πρόπτωσις ἐξόγκωσις ἔκ τινος πάθους τοῦ ῥαγοειδοῦς ὑμένος κεκλημένου · πλὴν τὴν μικρὰν μὲν μυοκέφαλον λέγε , τὴν δ´ αὖ γε μείζω σταφύλωμά μοι κάλει · ἔπειτα μῆλον · ἧλός ἐστιν ἐσχάτη , ἧλον δὲ καὶ λεύκωμα ταὐτόν μοι φρόνει . Ἡ δὲ πτέρυξ πέφυκε νευρῶδες πάθος , ὄγκωσις αὐτοῦ τοῦ γε προσπεφυκότος . Τὸ καρκίνωμα τοῦ κέρως δεινὴ νόσος .",
        "Label": "BAD."
    },
    {
        "Single Index": 24,
        "Text": "Οὐκ οἶσθα γὰρ ὅτι γνοῦσα ἡ φύσις σκληρὰν οὕτως ὀπώραν , οὕτω πως ἠσφαλίσατο καὶ δυσεπιβουλότατον εἰργάσατο τὸν καρπόν ; Ἢ τάχα που ( ἵνα τι προσπαίξας εἴπω ) , ἐπεὶ δρίον ὄρειον τὰ πολλὰ τὸ φυτὸν καὶ ἔμελλον αὐτὸ ἁδρότεραι χεῖρες τρυγᾶν , διὰ ταῦτα ἀκανθῶδες αὐτὸ ἡ πλάττουσα φύσις ἐποίησε ( ποιμένων γὰρ χεῖρες καὶ γεωργῶν τετυλωμέναι ὡς οἶσθα , καὶ οὐ πάνυ τι τῆς ἀκάνθης αἰσθάνονται ) ; Οὐ παντὶ δὲ τῷ καρπῷ ὁ ἐσωτέρω προσπέφυκε φλοιός , ἀλλ´ ὅσοις μὴ ἐν τῷ δένδρῳ ἡ πέψις ἐγεγόνει , μηδὲ ἡ ἄκανθα ἔσχισται · τὸ δὲ σχῆμα τῶν περιβόλων αὐτῷ , ὁ μὲν ἀκριβὴς σφαῖρα , εἴ τις ἀφέλοι τὴν ἄκανθαν , ὁ δὲ ἡμισφαίριον . Οἷος οὖν ἐγὼ περιττός , τῷ παντὶ τὴν ὀπώραν ἀπείκασα · τούτου γὰρ ὁ μὲν οὐρανὸς ἀκριβὴς σφαῖρα , τὰ δέ γε στοιχεῖα βούλονται μὲν οὕτως εἶναι , ἀλλ´ οὐ σῴζει τὴν ὁμοιότητα , παρά τι δὲ τοῦ ἀκριβοῦς ἔχεται σχήματος . Τοῦτό σοι τοῦ καρποῦ τὸ ἀπόρρητον . Καὶ τοῦτο μὲν ἐν ψυχῇ κατάθου · τὸ δὲ φαινόμενον δίδου τῷ σώματι . Τῷ καίσαρι Ἰωάννῃ τῷ Δούκᾳ . Μάτην μετὰ τοῦ πέπονος ἡ ἐπιστολή · ἀρκεῖ γὰρ αὐτὸς ἑαυτῷ παντὸς λόγου καὶ πάσης ποιήσεως , εἰ καὶ ὁ ποιητὴς εἰς ὄνειδος τοὔνομα προφέρει τοῖς Ἀχαιοῖς . Εἰ γὰρ εἰς ἐμὴν κρίσιν ἀναθείη τις τὰ εἴδη τῶν ὀπωρῶν , οὐδ´ ἂν ὅλως ἀμφισβητήσας τὰ πρωτεῖα κατὰ τῶν ἄλλων θήσω τῷ πέπονι · ἔστι γὰρ οἷον κεφαλὴ καὶ τῷ σχήματι ὁ αὐτὸς καὶ πολυσχήμων τοῖς εἴδεσιν ὤν . Βέβηκε μὲν γὰρ κατὰ κύβον , ἀνέστηκε δὲ κατὰ πυραμίδα , περιῆκται δὲ κατὰ σφαῖραν . Ἀλλὰ τί ἀπὸ τούτων τὸν πέπονα , καὶ μὴ οἴκοθεν καὶ παρ´ ἑαυτοῦ ; ἔστι γάρ τι χρῆμα οἷον οὐκ ἄλλο . Καὶ οὐ χρῷ δῆλον , ἀλλὰ τῷ σώματι · ὅλος γὰρ διόλου ἡδονῆς ἐστιν ἀρρήτου μέτοχος , καὶ οὔτε σκληρὸς κατὰ τὸ μῆλόν ἐστιν , οὔτε παντάπασιν ἁπαλὸς καὶ ἀπόρρυτος , ἀλλ´ ἔσφιγκται μὲν ὅσον μέτριον , εἴκει δὲ τοῖς λεαίνουσιν , ὁπόσον καὶ τοῖς μακροβίοις ἐστὶν ἀποχρῶν . Τὸ δὲ τῆς ἡδονῆς , καὶ αὐτόθεν , καὶ διὰ τοῦ φάρυγγος . Καὶ μέχρι τοῦ στήθους ἀμβροσία τις ἐπίκηρος ὡσανεὶ καὶ ἀρκῶν ἀντὶ νέκταρος · οὐ γὰρ παρεικάσαις αὐτοῦ τὴν ἡδονὴν οὐδεμιᾷ τῶν ἐν τοῖς καιροῖς ὀπωρῶν . Ἔστι δὲ κατὰ τὰς τοῦ παντὸς ὥρας καὶ τὰς τῶν στοιχείων χάριτας · μικροῦ γὰρ οὐδ´ ὠνητός ἐστιν .",
        "Label": "BAD."
    },
    {
        "Single Index": 64,
        "Text": "Ὃ γοῦν πολλάκις εἰρήκειν , εἰ ταῖς πράξεσιν ὁ βασιλεὺς οὗτος καιροὺς ἀφωρίζετο , καὶ τὸ μέν τοι καθῄρει , τὸ δὲ τέως ξυνεχώρει ἵστασθαι , καὶ αὖθις τοῦτο διῄρει , καὶ μετὰ τὴν τομὴν ἀναπνέων ἑτέρῳ πάλιν ἐπεχείρει , καὶ οὕτω λανθάνων τοῦ κακοῦ τὴν ἀναίρεσιν προΐει κατὰ βραχὺ , ὥσπερ δὴ καὶ ὁ παρὰ Πλάτωνι δημιουργὸς , παραλαβὼν καὶ οὗτος τὸν τῆς πολιτείας κόσμον , πλημμελῶς καὶ ἀτάκτως κινούμενον , εἰς τάξιν τε ἂν ἐκ τῆς ἀταξίας μετήγαγεν καὶ κόσμον ὡς ἀληθῶς τοῖς πράγμασιν εἰσεποίησεν · ἀλλ´ ὁ μὲν Θεὸς τῷ δημαγωγῷ Μωϋσῇ εἰσῆκται ἐν ἓξ ἡμέραις τὸν κόσμον δημιουργῶν , ἐκεῖνος δὲ εἰ μὴ αὐθημερὸν πάντα ποιήσειεν , οὐκ ἀνεκτὸν ἐλογίζετο · τοσοῦτον αὐτῷ τὸ περιὸν ἦν τῆς ἐφ´ ὅ τι προθυμηθείη ὁρμῆς , καὶ οὐδὲν αὐτὸν τῶν πάντων ἐπεῖχεν , οὐ λόγος εἰσηγούμενος τὰ βελτίω , οὐχ ὁ περὶ τοῦ μέλλοντος φόβος , οὐ τὸ παρὰ τῶν πολλῶν μῖσος , οὐκ ἄλλο τι τῶν εἰωθότων καταστέλλειν οἰδοῦσαν ψυχὴν καὶ ἐπηρμένον φρόνημα καθελεῖν · εἰ γάρ τις αὐτὸν κατήρτυε χαλινὸς , πᾶσαν μὲν ἐκ περιόδου τὴν οἰκουμένην διέδραμεν , πάσαις δὲ νίκαις κατέστεπτο , καὶ οὐδεὶς ἂν αὐτῷ τῶν ἀνέκαθεν αὐτοκρατόρων ἀντήρισεν · ἀλλὰ τὸ ἄφετον , ἀλλὰ τὸ τοῦ ἐπιστατοῦντος ἀπαράδεκτον λογισμοῦ , τὸ γενναῖον ἐκείνου διέφθειρε φρόνημα .",
        "Label": "BAD."
    },
    {
        "Single Index": 219,
        "Text": "Τούτων τοιγαροῦν οἱ στρατιῶται ἀκηκοότες καὶ τῶν στρατιωτῶν ὁπόσον στρατηγικόν τε καὶ ἔκκριτον , καταλαμβάνουσι τὸ Βυζάντιον , τῶν ἴσων ἢ καὶ κρειττόνων τευξόμενοι · ὥριστο γοῦν αὐτοῖς ἡμέρα τῆς εἰς τὸν βασιλέα εἰσόδου , κἀγὼ τηνικαῦτα παρεγενόμην τῷ αὐτοκράτορι · καὶ εἰσῄεσαν ἄνδρες γενναῖοι καὶ ἀτεχνῶς ἥρωες , εἶτα δὴ τὰς κεφαλὰς ὑποκλίναντες καὶ ἐπευφημήσαντες ὅσον εἰκὸς , ἐπὶ μέρος , τοῦ βασιλέως κελεύσαντος , ἔστησαν · εἶτα δέον καθένα τούτους διαιρεῖν καὶ λόγων πρὸς ἐκείνους βασιλικῶν καὶ φιλοτίμων ἀπάρξεσθαι , ὁ δὲ πρῶτα μέν τοι ἀγενῶς ὠνείδισε ξύμπασιν , εἶτα δὴ ἐς μέσους τὸν κορυφαῖον τούτων στήσας καὶ τὸν εὐθὺς μετ´ ἐκεῖνον ( ἐπρέσβευε γὰρ τούτοις ξύμπασιν ὁ Κομνηνὸς Ἰσαάκιος , ἦν δ´ ὁ Κεκαυμένος οὗτος ὁ Κολωνείαθεν ) , ὕβρεσι μυρίαις κατέπλυνεν ὡς ἀπολωλεκότα μικροῦ δεῖν τὴν Ἀντιόχου καὶ τὰς δυνάμεις καταλελυκότα , καὶ γενναῖον μὲν ἢ στρατηγικὸν οὐδὲν ἐπιδείξαντα , τὰ δὲ τῶν πολλῶν συλλέξαντα χρήματα , καὶ τὴν ἀρχὴν ἐσχηκότα οὐκ εὐκλείας , ἀλλ´ ἀπληστίας ὑπόθεσιν · ἐφ´ οἷς ἐκείνου παγέντος τῷ ἀθρόῳ τῆς ἐπιπλήξεως , καὶ τὰ κρείττω μὲν προσδοκήσαντος , τοῖς δ´ ἐναντίοις καθυβρισθέντος , τῶν τε συστρατήγων ὑπεραπολογήσασθαι ἐκείνου ἐπικεχειρηκότων , ὁ βασιλεὺς καὶ τούτοις τὴν γλῶτταν ἐπέσχε · καὶ εἰ τῶν ἄλλων κατωλιγωρήκει , δέον τόν γε Ἰσαάκιον πάσης ἀξιῶσαι εὐφημίας τε καὶ τιμῆς , ὁ δὲ κἀκείνῳ ἀπείπατο τὴν εὐμένειαν . ‚ τ \" Περὶ τῆς τοῦ Κομνηνοῦ ἀποστασίας .",
        "Label": "BAD."
    },
    {
        "Single Index": 43,
        "Text": "εἰ μὲν οὖν ἀμελὴς ὁ ψαλμὸς ἦν , ἐπεγέγραπτο ὁ ψαλμὸς οὑτωσί , ’ ψαλμὸς τοῦ Δαυὶδ ‘ ἢ ’ ψαλμὸς τῷ Δαυίδ ‘ · εἰ δὲ πρὸς ᾠδήν τινα προϋποκειμένην ἐμελῳδεῖτο , ’ ψαλμὸς ᾠδῆς ‘ · εἰ δὲ ἡ ᾠδὴ πρὸς τὸν ψαλμὸν μετεβάλλετο , ’ ᾠδὴ ψαλμοῦ ‘ · εἰ δὲ πρὸς τὸν θεὸν τὴν ἀναφορὰν εἶχε , ’ ψαλμὸς ἐν ὕμνοις ‘ ἐλέγετο · εἰ δὲ ἄμετρος ἦν καὶ ἀμελῴδητος , ’ προσευχὴ τοῦ Δαυίδ ‘ . Καὶ ἐπὶ μὲν τοῦ Δαυὶδ ἡ πτῶσις τοῦ ὀνόματος διεφέρετο ( ἢ γὰρ κατὰ γενικὴν ἢ δοτικὴν ἐπεγέγραπτο σύνταξιν ) , ἐπὶ δέ γε τοῦ Ἀσὰφ μονόπτωτος ἡ προφορά ἐστιν ἀεί ( ’ ψαλμὸς ‘ γάρ φησι ’ τῷ Ἀσὰφ ‘ μόνως ) . οἶμαι δὲ καὶ περὶ ἑτέρων οὕτως , ’ ψαλμὸς Ἰδιθοὺμ ‘ καὶ ’ ψαλμὸς Αἰμὰν ‘ καὶ ’ ψαλμὸς τοῖς υἱοῖς Κορέ ‘ . ἐπὶ μέντοι τοῦ Μωσέως ἅπαξ καὶ κατὰ γενικήν , ὣς δὲ καὶ ἐπὶ Ἀγγαίου καὶ Ζαχαρίου . τί ποτ´ οὖν τὸ ἀνόμοιον ; οἶμαι τὸν μὲν Μωσέα καὶ τὸν Ἀγγαῖον καὶ τὸν Ζαχαρίαν προφητικῆς τινος ἠξιῶσθαι κατὰ τοὺς τοῦ Δαυὶδ χρόνους χάριτος , ὡς μὴ ἀπαξιοῦσθαι τούτους τοῦ καὶ ψαλμοὺς γεννᾶν δύνασθαι · διὰ ταῦτα ’ ψαλμὸς Μωσῆ ἀνθρώπου τοῦ θεοῦ ‘ καὶ ’ ψαλμὸς Ἀγγαίου καὶ Ζαχαρίου ‘ · οἱ δὲ περὶ τὸν Ἀσὰφ ἐξ ἀρχῆς μὲν τῶν χορευόντων ἑστήκασι καὶ μελουργοὶ τῶν ψαλμῶν , οὐ μέντοι γε ἰσομεγέθεις ἐκείνοις καὶ ἰσοστάσιοι . διὰ ταῦτα ὡς μελῳδοῖς τούτοις ἀναγεγράφαται οἱ ψαλμοί , οὐ μέντοι γε ὡς αὐτῶν γεννησάντων κατονομάζονται . Ἵνα δέ σοι καὶ κεφαλαιώδεις ἐπιτομὰς τῶν λοιπῶν ἐπιγραμμάτων ποιήσωμαι , τὸ μὲν ’ περὶ τῶν ληνῶν ‘ τὸ περὶ τῶν ἐκκλησιῶν δηλούτω σοι , ἐν αἷς ὁ εὐαγγελικὸς βότρυς ληνοβατεῖται . τὸ δὲ ’ περὶ τῆς ὀγδόης ‘ τὴν μέλλουσαν ὑποσημαινέσθω σοι κατάστασιν μετὰ τὸν ἑβδοματικὸν καθ´ ἡμᾶς αἰῶνα . τὰ δὲ ’ κρύφια τοῦ ἀγαπητοῦ ‘ τὸ ἀπόρρητον τοῦ θεοῦ λόγου μυστήριον . ἡ δὲ ’ δευτέρα καὶ τρίτη τοῦ σαββάτου ‘ τὰς διαφόρους διαβάσεις καὶ καταπαύσεις τῶν ἀρετῶν . τὸ δὲ ’ προσάββατον ‘ τὸν ἐφεστηκότα τῆς ζωῆς ἡμῶν χρόνον , ὃς προηγεῖται τῆς μυστικῆς ἀναπαύσεως . τὸ δὲ ’ ἐξόδιον τῆς σκηνῆς ‘ τὴν ἐντεῦθεν ἡμῶν πρὸς τὴν κρείττω ζωὴν μετάστασιν . τὸ δὲ ’ ὑπὲρ μαελέθ ‘ , ἐν δυσὶ ψαλμοῖς ἀναγεγραμμένον , τὸν ὑπὸ τοῦ χοροῦ τῶν ἀποστόλων ὑποδηλούτω σοι ῥυθμὸν εὔτακτον · μαελὲθ γὰρ κατὰ τὴν Ἑλλάδα γλῶσσαν χορὸς ἢ χορείας ἐστί .",
        "Label": "BAD."
    },
    {
        "Single Index": 160,
        "Text": "αἰσχύνομαι καὶ δέδοικα τὴν τόλμαν ταῦτα γράφειν . Ἀλλ´ ἀντιλέγειν ἐγχειρεῖς τοῖς λεγομένοις τούτοις , ζητεῖς δὲ πότε καὶ τὸ ποῦ τῆς γνώσεως τὸ πλῆρες ; ἐλθὲ καὶ μάθε πρὸς ἡμῶν ποῦ τε καὶ πότε τοῦτο · ὅταν Χριστὸς φανερωθῇ σὺν πᾶσι τοῖς ἁγίοις κατὰ δευτέραν τὴν αὐτοῦ μεγάλην παρουσίαν , καθ´ ἣν ἐξαναστήσεται πᾶσα βροτῶν ἡ φύσις . τότε γὰρ οἱ μὲν πονηροὶ καὶ ῥυπαροὶ τοῖς ἔργοις τῷ γνωστικῷ τῆς χάριτος ἀποτμηθέντες λόγῳ εἰς κόλασιν ἀχθήσονται , κἂν τῆς Χριστοῦ μερίδος ἐδόκουν εἶναι , τὸν Χριστὸν ἀρνούμενοι τοῖς τρόποις · οἱ δ´ αὖ γε τοὺς τῆς ἀρετῆς ἀνύσαντες καμάτους καὶ τῆς ψυχῆς φυλάξαντες καλῶς τὸ κατ´ εἰκόνα , οὗτοι καὶ μόνοι λήψονται τῆς νίκης τὰ βραβεῖα καὶ τὰς ὁσίας ἀμοιβὰς καὶ τὴν ἀγήρω λήξειν . γνῶσις δὲ ταῦτα πέφυκε τῆς τριλαμποῦς ἑνάδος , ἥνπερ τὴν μόνην ἔφησεν οὐρανῶν βασιλείαν Γρηγόριος ὁ πάνσοφος καὶ μέγας θεολόγος . πλὴν δ´ οὐκ ἐπίσης ἅπαντες εἰσδέξονται τὴν αἴγλην · δεῖ γὰρ καὶ τούτους ἐρευνᾶν , τριάδος προτεθείσης , τῆς ἑνιαίας καὶ τριπλῆς πρώτης ἀγαθαρχίας , ἀλλ´ ἕκαστος ἀνέλπιστον δέξηται φωταυγίαν τῆς ἐν σαρκὶ τηρῶν αὐτοῦ καθάρσεως ἧς ἔσχεν . ἄλλη γὰρ δόξα ἤγγικεν , ἡλίου φέγγος δ´ ἄλλη · ’ ἀστὴρ ἀστέρος ‘ γάρ φησιν ’ ἐν δόξῃ διαφέρει . ‘ οὕτω δὲ καὶ μοναὶ πολλαὶ παρὰ θεῷ τελοῦσαι τοῖς πᾶσι μερισθήσονται κατά γε τὴν ἀξίαν . Ταῦτα γοῦν ἔδει καὶ ποιεῖν καὶ μελετᾶν καὶ γράφειν καὶ μὴ πρὸς χρήσιμον οὐδὲν τοὺς λόγους ἀναλίσκειν . ἀλλ´ ἐπειδὴ κινούμενος πόθεν εἰπεῖν οὐκ οἶδα ἐπεγγελᾶν καὶ κωμῳδεῖν ἐπιχειρεῖς ἡμᾶς γε , καὶ τοῦτο καὶ μεθ´ ὧν αὐτὸς γραμμάτων γράφειν οἶδας , φέρε λιπόντες ἅπαντα τὰ σεμνὰ τῶν λογίων τοῖς ἴσοις κωμῳδήμασιν ἀνταμειψόμεθά σοι . εἰ δέ τι καὶ πλατύτερον ὁ παρὼν ἕξει λόγος , τὰ σὰ περιεργότερον ἐξερευνῶν καὶ λέγων , τῷ λόγῳ χάρις τῷ τὸν νῦν δεδωκότι μοι λόγον . ἀλλ´ οἶδα πῶς ἀτέλεστοι πάντες εἰς θείαν γνῶσιν · ἐπαναλήψομαι καὶ γάρ , ’ παράκλητον ἐκπέμψω ‘ · ἔμαθες πῶς πεφύλακται πάλιν Παῦλος ὁ θεῖος · ἔγνως ὡς πάντες ἄνθρωποι πρῶτοι δεύτεροι τρίτοι · πρὸς γνῶσιν οὖν ἀνάλαβε καὶ γίνωσκε τί γράφω .",
        "Label": "BAD."
    },
    {
        "Single Index": 288,
        "Text": "ἂν ὁ χρεώστης ἄτοκον ἴσως ἔχῃ τὸ χρέος , παρακρατεῖν ὁ δανειστὴς ἐκ τῶν καρπῶν ἰσχύει , καὶ τοῦτο πράττει προχωρῶν ἄχρι νομίμου τόκου . εἰ δ´ ἴσως τὸ ἐνέχυρον πωλοῦντος δημοσίου καθεύδει πως ὁ δανειστής , ἀπόλλυσι τὸ πρᾶγμα . ὁ δανειστὴς ἐνέχυρον μέλλων ἴσως πιπράσκειν δῆλον τὸ βουλευόμενον ποιείτω τῷ χρεώστῃ . ὁ πενθερὸς καὶ πενθερὰ τῷ μνηστεύσαντι κόρην διδόντες οὐ λαμβάνουσι τοῦ γάμου λυομένου . τὸν γάμον ἡ διάθεσις ποιεῖ ἡ ἀμοιβαία , προσθήκης γὰρ οὐ δέεται προικῴων συμβολαίων , εἰ μὴ πρωτοσπαθάριος ἢ πλέον τις τυγχάνει . εἰ γάμον τις ἀθέμιτον ποιήσει παρὰ νόμον , ἔκπτωσιν κατακρίνεται τῶν οἰκείων πραγμάτων , εἰ μή που γέγονε πατὴρ ἐκ γάμων πρὶν νομίμων . αὐτεξουσία γαμετὴ τοῦ γάμου λυομένου εὐθὺς ἀποκαθίσταται , οὕτω δοκοῦν τοῖς νόμοις · εἰ δ´ ἐστὶν ὑπεξούσιος , ταύτῃ δ´ ἡ προὶξ πατρόθεν , αὐτῆς τε καὶ τοῦ φύσαντος κοινὴ καθέστηκέ πως . δίδοται προὶξ τῇ γυναικὶ καὶ συνεστῶτος γάμου ἐπὶ τῷ δοῦναι δανεισταῖς ἢ ἀγροὺς ἀγοράσαι ἢ ὥστε προνοήσασθαι παίδων ἑτέρου γάμου . διαίρεσις δὲ πέφυκεν αὕτη δαπανημάτων · τὰ μὲν ὡς ἀναγκαῖα γάρ , τὰ δὲ καὶ διὰ κέρδος , τὰ δὲ πρὸς τέρψιν πέφυκεν ἐκδεδαπανημένα · τῶν ἀναγκαίων πέφυκεν ὁ μόλος τῆς θαλάσσης , ποιῆσαί τε νεόφυτα ἄμπελόν τε καὶ δένδρα , ἐπί τε χρησιμότητι ἀγροῦ σπερματοθήκας · διὰ κέρδος τὰ πράττοντα βελτίονα τὴν προῖκα , ὁποῖον τὸ νεόφυτον ἢ τὸ ἀρτοκοπεῖον , ἃ προῖκα οὐ μειοῦσι μέν , ἀλλ´ ὅμως ἀπαιτοῦνται · περιττὰ δαπανήματα τὰ τέρψιν ἐμποιοῦντα . μηδεὶς κατὰ τῆς γυναικὸς κλοπῆς κινείτω δίκην , ἀφαίρεσιν κινείτω δὲ τῶν κλαπέντων πραγμάτων . προῖκα λαβὼν ὁ σύζυγος διατετιμημένην οὐχὶ τὰ πράγματα δοκεῖ λαμβάνειν τὰ προικῷα , μόνην δὲ διατίμησιν ὧν ἔλαβε πραγμάτων , ὧν τὴν τιμὴν εἰσπράττεται τοῦ γάμου λυομένου . ἡ μήτηρ ὑπὲρ θυγατρός , ὡς ἔδοξε τοῖς νόμοις , οὔ φασιν ἀναγκάζεται προῖκα ἐπιδιδόναι . γυνὴ τῶν γάμων δύναται ἔτι συνισταμένων , βλέπουσά πως τὸν σύζυγον ἄπορον πεφυκότα , ὡς ἐνυπόθηκον κρατεῖν τὴν ἐκείνου οὐσίαν , οὐ μόνον ὑπὲρ τῆς προικός , ἀλλὰ καὶ ἐξωπροίκων , ὑπὲρ προγαμιαίων τε δικαίως δωρημάτων . οὐχὶ συναίνεσις πατρός , ἀλλὰ νόμιμος πρᾶξις τῆς ὑπεξουσιότητος ἐλευθεροῖ τὸν παῖδα .",
        "Label": "BAD."
    },
    {
        "Single Index": 136,
        "Text": "Ἕξεις οὖν ἐνταῦθα τοῦ καλοῦ τὴν ἀντίδοσιν , καὶ τῆς τοῦ μοναχοῦ παραδοχῆς γε καὶ οἰκειώσεως ἀντίληψιν τὴν πρὸς τὸν θεὸν τελεωτέραν ἀνάβασιν . Τῷ πατριάρχῃ Ἀντιοχείας τῷ Αἰμιλιανῷ . Ὡς ἥδομαι , θεοτίμητε δέσποτα , ὅτι σου τὸ ὑπερέχον τῆς ἀρετῆς διὰ πάσης τῆς οἰκουμένης κηρύττεται , καὶ οἱ κήρυκες οὐκ αὐτόπται μόνον καὶ αὐτήκοοι τῶν σῶν ἀγαθῶν , ἀλλὰ καὶ δεκτικοὶ κατὰ πολλὴν φιλοτιμίας περιουσίαν · διὰ ταῦτα καὶ σύντονος ὁ λόγος αὐτῶν , καὶ ὁ ἔπαινος ζήλου καὶ θερμότητος πνεῖ . Τούτων ἐστὶ καὶ ὁ δεῖνα ὁ Ἀντιοχεύς · ἀνὴρ ( ὥς γέ μοι δοκεῖ ) οὐδενὸς δεύτερος ἐν εὐγνωμοσύνῃ τρόπων προσγεγενημένην εὐεργεσίαν ἀμείψασθαι . Τοῦτον τοίνυν ἐγὼ οὐκ ἐκ παρέργου ἀκήκοα , οὐδὲ κατὰ πάροδον περιηχήθη μοι τοῖς ὠσὶ τὰ σὰ παρὰ τούτου ἐγκώμια , ἀλλ´ ἄνωθεν ἀφορμῆς δικαίας μεσιτευσάσης μοι τοῦτον · πολλάκις γὰρ πρός με φοιτᾷν εἴωθεν , ἢ ἀμειψόμενος εἴπερ τι πέπονθε παρ´ ἡμῶν ἀγαθόν , ἢ ληψόμενος ἕτερον . Τὸν μὲν οὖν ἄλλον χρόνον περὶ ταῦτα ἐπραγματεύετο , πολλάκις δὲ καὶ τὴν Ἀντιόχου ἱστόρει μοι , τοῖς ἀρχαίοις τῆς πατρίδος ἐπιγαννύμενος διηγήμασι . Νῦν δὲ πάντων ἐκείνων ἐπιλαθόμενος , τὴν σὴν μόνην ἀρχιερατικὴν τελειότητα ἀφορμὴν ποιεῖται τῆς διαλέξεως . Κἀπειδὰν ἄρξηται τῶν εὐφημιῶν , κατατείνει μέχρι πολλοῦ , ἐπ´ ἄλλοις προστιθεὶς ἕτερα . Κἀγὼ ἐπειδὴ ἐρῶντά σου τῶν ἀρετῶν ᾔσθημαι , ἀντεπιδείκνυμι τούτῳ καὶ τοὺς ἐμοὺς περὶ σὲ ἔρωτας οὓς αἱ τῆς ψυχῆς ὠδῖνες ἀποτίκτειν εἰώθασι · καὶ ἀντιφιλοτιμοῦμαι τῷ λόγῳ · καὶ μὴ θαυμάσῃς εἰ νικῶ πολλῷ τὴν ἐκείνου πρόκλησιν . Ἐγὼ μὲν οὖν τὴν ἀντιμισθίαν τῶν ἐπαίνων ἀπείληφα · τοιαύτη γὰρ ἡ περὶ σοῦ φήμη , ὅτι με διόλου εὐφήμῳ τιμᾷς στόματι , καὶ τοὺς ἐμοὺς λόγους ἐξαίρων καὶ λαμπροτέρῳ κάλλει σεμνύνων . Δεῖ οὖν καὶ τοῦτον τῆς ἀναλογούσης τυχεῖν ἀντιδόσεως , καὶ πλέον τῶν ἄλλων τῆς σῆς ἀπολαύειν φιλοτιμοτάτης ψυχῆς . Εἰ δὲ δεῖ προσθεῖναι καὶ τὸ ἡμέτερον , μὴ δεύτερος ἡμῖν φανῇς ἐν ταῖς χάρισιν , οὗ διεδέξω τὸν θρόνον . Ἀλλ´ ἐπειδὴ κἀκεῖνος ἅπαξ ἡμῶν ἀξιωσάντων τὸν ἄνδρα τετίμηκε , βεβαίωσον αὐτῷ τὴν τιμήν · καὶ γενοῦ καλοῦ καλλίων , καὶ φιλοτίμου φιλοτιμότερος , πατρόθεν τε τὴν τοιαύτην γνώμην κληρονομήσας , καὶ παρὰ σεαυτοῦ προσθεὶς καὶ αὐξήσας εἰς δύναμιν . Πρὸς τὸν τῆς Ἀντιοχείας πατριάρχην τὸν Αἰμιλιανόν . Δύο τὰς φιλοσοφίας ὁ τῆς ἀληθείας λόγος ἐπίσταται , οὐρανὸν μερισαμένας καὶ γῆν .",
        "Label": "BAD."
    },
    {
        "Single Index": 277,
        "Text": "Πῆξον οὖν μοι ταχέως τὴν νυμφικὴν παστάδα · καί μοι ἑτοίμασον τὸν δεσμόν , δυσὶν ὁμοζύγοις ( ὡς εἴρηται ) , ἐμοί τε γνωρίμῳ καὶ ἀγνώστῳ ἑτέρῳ τὴν ἐρωμένην κάλλιστα νυμφευόμενος · καὶ μὴ ἄλλως ποίει ( ἐγὼ γὰρ ὁ νυμφίος οὐκ ἐφ´ ἑτέροις συντίθεμαι τῷ μεγάλῳ βουλήματι ) · καὶ ἐπὶ πᾶσι , μέμνησό σου τῶν συνθηκῶν . Τῷ Κυζίκου κῦρ Ῥωμανῷ . Ὁ θαυμασιώτατός μοι δεσπότης ὁ Κυζίκου καὶ πάλιν αὖθις , νῦν μὲν σῖτον , νῦν δὲ κριθήν , νῦν δὲ ἄλλο τι · καὶ μέχρι τίνος ; μὴ γὰρ θάλασσα εἶ , καὶ εἰσβάλλουσιν εἰς σὲ οἱ ἀένναοι ποταμοὶ ἵνα πάντοτε μένῃς καὶ κενούμενος καὶ πληρούμενος ; Εἰ γὰρ καὶ πυροφόρος ἡ Κύζικος , καὶ ἀμύθητος αὐτῇ τοῦ γενήματος ἡ πηγή , ἀλλὰ τὸ ἀπορρέον πολύ · εἰ δὲ τοσοῦτον ὁπόσον τοῖς ἐξοχετεύουσι ταύτην ἐξαρκεῖν ποταμοῖς , οὐ κωλύω τὴν ἀπορροήν · βάλλ´ οὕτως , καὶ εὐστοχώτατα πρὸς ἡμᾶς ἀποτόξευε . Πότε δέ μοι καὶ κομίσεις τὰ περὶ τοῦ Εὐρίπου ποθεινὰ εὐαγγέλια ; Πότε μοι τοῦτον κἂν τῷ λόγῳ ἀποκτενεῖς ; Μέχρι δέ τινος ἐκεῖνος βιώσεται , καὶ προσθήσει τοῖς ἔτεσιν ; Ἔγωγ´ οὖν αὐτὸν πρὸ ἐνίων ὀλυμπιάδων ἰδών , ὥσπερ οἰωνισάμην , τοσοῦτον αὐτὸν διέφθειρεν ἡ ῥυτίς , καὶ ἐμαντευσάμην ὡς αὐτίκα τεθνήξεται . Τί οὖν ἔτι βιοῖ ; Βαβαὶ τοῦ ῥᾳθύμου καὶ ἐκλελησμένου Χάρωνος . Γέγονε δὴ αὐτῷ ὥσπερ σύμβολον παλιγγενεσίας καὶ τὸ τῆς μονῆς ὄνομα · καὶ ὁ Ἀρτιγένης ἐκεῖνος ἀφ´ οὗ τὸ φροντιστήριον ἐπικέκληται , ὥσπερ ἄρτι γεννώμενον τὸν γέροντα δείκνυσιν . Ἡ δέ γε φήμη μάτην » θεὸς « παρὰ τῶν ποιητῶν ἤκουε · ψεύδεται γὰρ ὁπόσα καὶ τὸ πρὶν ὁ Ἀπόλλων . Πολλοὶ μὲν γὰρ ἐκεῖνον κατὰ τὸν Ἀσκραῖον τεθνηκέναι ἐφήμιξαν , καὶ ἔτι » φημίξουσι « · ὁ δὲ ζῇ μὲν ὡς ὁ Τιθωνός , ἰσχύει δὲ ὡς οἱ Γίγαντες , ἐσθίει δὲ ὡς ὁ Ἡρακλῆς , δέδοικα γοῦν μὴ καὶ ἀθάνατος κατὰ τοὺς Διοσκούρους γενήσεται , ἢ καὶ τεθνηκώς , αὖθις ἀναβιώσεται ὡς ἡ Ἄλκηστις . Ἀλλὰ ζήτω μὲν ὁ καλὸς γέρων ἐκεῖνος · καὶ ἐμοῦ γε ἕνεκα μὴ ἀποθάνοι ποτέ . Εὐρώστει δὲ καὶ αὐτὸς δεξιῶς πρὸς τούτῳ νοσοκομούμενος . Αἱ δὲ πηκταὶ φεῦ κατὰ τὴν θάλασσαν ἀπολώλεσαν . Τῷ μητροπολίτῃ Κυζίκου κῦρ Ῥωμανῷ .",
        "Label": "BAD."
    },
    {
        "Single Index": 256,
        "Text": "Ταύτην δὴ τὴν φορὰν συνεχῆ δυνατὸν εἶναι μόνην τῶν ἄλλων κινήσεων ἀποφαίνεται , ὅτι ἐκεῖναι μὲν τὰ ἐναντία ἔχουσιν ὅρους , αὕτη δέ , εἰ καὶ τὸ ἄνω καὶ κάτω ὅρους ἔχει δόξειεν , ἀλλὰ ταύτης ἡ κύκλῳ οὐκ ἂν ἔχοι ὅρους τινάς , ὡς δειχθήσεται , διὸ καὶ αὕτη προτέρα . ( Ἐναντίαι δὲ αἱ εἰς τὰ ἐναντία . . . ) . Ἐναντίοι μὲν οἱ ὅροι , καθὼς καὶ ἐξέθετο , αἱ δὲ εἰς τὰ ἐναντία κινήσεις ἐναντίαι . Πῶς δὲ μία καὶ συνεχὴς ἐξ ἐναντίων κινήσεων γένοιτο ; μέσον γὰρ τῶν δύο ἐναντίων κινήσεων ἠρεμία ἐστί · τὸ γὰρ μὴ ἀεὶ κινούμενον τήνδε τὴν κίνησιν , ὂν δὲ πρότερον πρὸ τῆς εἰς τὸ ἐναντίον κινήσεως , ἠρεμεῖ . Φανερὸν δ´ ὅτι πρὸ τῆς εἰς τὸ ἐναντίον μεταβολῆς ἠρεμήσει τὸ πρᾶγμα καὶ οὐκ ἔσται μία καὶ συνεχὴς ἡ κίνησις ἐκ τῶν δύο . Ὁμοίως καὶ ἐπὶ γενέσεως καὶ φθορᾶς · ἔστι γὰρ ἑκατέρα τούτων καὶ ἁπλῶς καὶ καθ´ ἕκαστον , ἁπλῆ μὲν γὰρ γένεσις καὶ φθορὰ ἡ ἁπλῶς , τὶς δὲ γένεσις καὶ φθορὰ ἡ καθ´ ἕκαστον . Ὥστε καὶ μέσον τούτων χρόνος ἠρεμίας ἐσεῖται καὶ οὐκ ἔστι συνεχὴς ἡ γένεσις τῇ φθορᾷ . Ἐπεὶ δὲ ἐναντία εἰσὶ τὰ ἀμφωτέρωθεν ὑποκείμενα , τὸ δὲ ὂν πρὸς τὸ μὴ ὂν οὐκ ἐναντία , ἀλλὰ μᾶλλον ἕξις καὶ στέρησις , μηδὲν διαφερέτω , φησίν , ἐναντίας ἢ μὴ ἐναντίας εἶναι τὰς μεταβολάς . Μόνον τοῦτο ζήτει , εἰ δυνατὸν παρεῖναι αὐτὰς ἐπὶ τῷ αὐτῷ . Ἐπεὶ δὲ οὐ δυνατὸν συμπαρεῖναι γενέσει φθοράν , πλέον μὴ ζήτει , εἰ ἐναντίαι αὕται ἢ μή · τοῦτο γὰρ οὐ χρήσιμον τῷ λόγῳ . Μὴ δὲ ζήτει ὅτι καὶ πῶς ἠρεμήσει ἐν τῷ μὴ ὄντι · οὐ γὰρ ἠρεμεῖ τὸ μὴ ὄν . Ὥστε ἐπεὶ οὐκ ἠρεμεῖ τὸ μὴ ὄν , ἀνάγκη συνεχῆ εἶναι τὴν ἀπὸ τοῦ ὄντος εἰς τὸ μὴ ὂν καὶ τὴν ἀπὸ τοῦ μὴ ὄντος πάλιν εἰς τὸ ὄν . Μὴ τοῦτο γοῦν ζήτει , ὅτι οὐδὲ χρησιμεύει τῷ λόγῳ , ἀλλ´ εἰ μόνον γίνεται χρόνος μεταξὺ γενέσεως καὶ φθορᾶς . Καὶ εἰ χρόνος ἔσται , οὐ συνεχεῖς αἱ κινήσεις ἐσοῦνται · οὐδὲ γὰρ ἐν ἐκείναις τᾶς ἄλλαις κινήσεσιν ἡ ἐναντίωσις χρήσιμον , ἀλλὰ τὸ μὴ ἐνδέχεσθαι ἅμα ὑπάρχειν τήν τε ἀπὸ τοῦ μέλανος εἰς λευκὸν κίνησιν καὶ τὴν ἀπὸ τοῦ λευκοῦ εἰ τὸ μέλαν . Οὐ δεῖ δὲ καὶ εἰς τοῦτο ταράττεσθαι , ὅτι ἑνὸς ἑνὶ ἐναντίον · καὶ ἐνταῦθα ἡ κίνησις καὶ ἠρεμία καὶ κινήσει ἐναντίον ἓν δυσίν · ἀλλὰ μόνον τοῦτο λάμβανε , ὅτι τρόπον τινά ἐστι κίνησις ἠρεμίᾳ ἐναντίον καὶ τρόπον ἄλλον κίνησις κινήσει ἐναντίον , καὶ οὐ τὸν αὐτὸν τρόπον , ἀλλ´ ἐκεῖ μὲν ὡς ἕξις στερήσει , ἐνταῦθα δὲ ὡς ἐναντία κίνησις ἐναντίᾳ κινήσει .",
        "Label": "BAD."
    },
    {
        "Single Index": 193,
        "Text": "ὅταν μὲν ᾖ τὰ πράγματα πολλά τε καὶ ποικίλα , ἰσχὺν αὐτόθεν ἔχοντα καὶ δίχα περινοίας , μηδὲν ποικίλλῃς , δέσποτα , ἁπλῇ χρῶ διηγήσει . ὁποῖον τὸ παράδειγμα τοῦ Δημοσθένους ἔνι · ‘ ἐξήλθομεν ἐς Πάνακτον ἔτος δὴ τοῦτο τρίτον καὶ μεθ´ ἡμῶν ἐσκήνωσαν Ἀρίστωνος οἱ παῖδες , εἶτα δὴ καὶ κατέπαιζον ἐπ´ ὄψεσι τῶν πάντων , ὑβρίζοντες καὶ τύπτοντες , ῥηγνύντες τὰς ἀμίδας . ’ εἰ δ´ ἐστὶν ἡ διήγησις σύντομος δεινοτέρα , ἐγκατασκεύως διηγοῦ πλατύνων ταῖς αἰτίαις . εἰ δὲ καὶ σύντομός ἐστιν ὁμοῦ καὶ φαιδροτέρα , θαρρούντως διασκεύαζε ἐνδιασκεύοις τρόποις . τί δ´ ἐστὶν ἐνδιάσκευον ; ποικιλλόμενος τρόπος . καὶ πρῶτόν σοι παράδειγμα ποιητικὸν ῥητέον · ‘ αὖ εἴρυσαν τὸ πρότερον , ἔσφαξαν ἔδειράν τε , εἶτα μηροὺς ἐξέταμον , ἐκάλυψαν τῇ κνίσσῃ , ἐπιμελῶς ἐξώπτησαν εἰρύσαντό τε πάντα . ’ ῥητέον δὲ καὶ δεύτερον ἄλλο παράδειγμά σοι τοῦ θεολόγου πάνσοφον ἐκ τοῦ Ἐπιταφίου · ‘ πηδῶσι γὰρ βοῶσί τε , πέμπουσιν ἄνω κόνιν , καθήμενοί τ´ ἐλαύνουσι , παίουσι τὸν ἀέρα , ζευγνύουσι καὶ σύντομον μεταζευγνύουσί πως . ’ ἄνω δ´ εἰπὼν ὁ πάνσοφος τὴν σοφιστομανίαν , εἶτα προσθεὶς τὸ αἴτιον , ὅτι πλῆθος καὶ νέοι , ἔκθεσιν ἐγκατάσκευον εἶρηκέ σοι συντόμως . Ἡ δέ γε προκατασκευή ( καὶ τοῦτο γὰρ ῥητέον ) πρεσβύτερον κατασκευῆς τυγχάνει φερωνύμως · ὅπερ σοι παραδείγματι καὶ πάλιν διδακτέον , οὐχὶ τῷ Δημοσθενικῷ , τῷ δὲ τοῦ θεολόγου . οὗτος καὶ γὰρ ὁ πάνσοφος φιλόσοφος καὶ ῥήτωρ κατασκευάζειν ὁρμηθεὶς τὴν θείαν μοναρχίαν προτίθησι κεφάλαια πάντα τοῦ λόγου τρία · ‘ περὶ θεοῦ ’ γὰρ ἔφησεν ‘ ἄνωθεν τρεῖς αἱ δόξαι , ἄναρχον , τὸ πολύαρχον , καὶ τρίτον μοναρχία . ’ ἡ τοίνυν τούτων ἔκθεσις τῶν τριῶν κεφαλαίων τυγχάνει προκατασκευὴ τεχνικῶς προκειμένη . Ἔστι καὶ εἶδος λύσεως βίαιον κεκλημένον , ὅταν λαβόντες τὸν δεινὸν λόγον τῶν ἀντιδίκων εἰς τούτους ἀντιστρέψωμεν ὡς κατ´ αὐτῶν δεικνύντες , ὡς εἶπεν ὁ Χρυσόστομος ἐν τῷ Φιλογονίῳ . τὸν λόγον γὰρ εἰσάγοντος τὸν περὶ μυστηρίων καὶ κλείοντος τὴν πρόσοδον τοῖς ἀκολαστοτέροις , ὥσπερ τινὲς ἀντέφησαν ὡς οὐχὶ καθ´ ἡμέραν τολμῶσι τὴν μετάληψιν , μόνον δ´ ἅπαξ τοῦ χρόνου , ‘ αὐτὸ γοῦν τοῦτο χαλεπόν ’ , ἀντείρηκε βιαίως ὁ πάνσοφος διδάσκαλος , ἡ χρυσώνυμος γλῶττα , ‘ ὅτι μηδ´ ἅπαξ κοινωνῶν τῶν θείων μυστηρίων ἁγνίζῃ καὶ πρὸς κάθαρσιν ἀκριβῆ προσλαμβάνεις .",
        "Label": "BAD."
    },
    {
        "Single Index": 35,
        "Text": "Τέως γοῦν εἶδεν ἁρπαγέντα ἐν Χριστῷ ἄνθρωπον ἕως τρίτου οὐρανοῦ . ἐπιζητήσει δὲ ὁ λόγος τίς ἐστιν ὁ τρίτος οὐρανός , τῆς κοσμοποιίας ἕνα παραστησάσης ἡμῖν · ’ ἐν ἀρχῇ ‘ γάρ φησιν ’ ἐποίησεν ὁ θεὸς τὸν οὐρανὸν καὶ τὴν γῆν ‘ . καὶ Ἑλλήνων οἱ θεολογήσαντες ἕνα συμφώνως φασὶν οὐρανόν · τί γὰρ ἔδει τοῦ δευτέρου , ἀρκοῦντος τοῦ ἑνός ; οὗτος δὲ καινὸν ἡμῖν καὶ πρόσφατον οὐρανὸν τῷ λόγῳ παραδεικνύει , ὃν δὴ καὶ τρίτον ὠνόμασε , καίτοι μήπω τοῦ δευτέρου γνωσθέντος . Ἕλληνες μὲν οὖν καὶ τὰ Ἑλλήνων σιγάσθω τὰ νῦν · οὐ γὰρ πρὸς ἐκείνους ἡμῖν ὁ ἀγών . τὸν δὲ τρίτον τοῦτον οὐρανὸν οὐ πρῶτος καινοτομεῖ ὁ ἀπόστολος , ἀλλὰ τοῖς τῆς γραφῆς ἀποχρώμενος ῥήμασι καὶ τρίτον φησὶν οὐρανόν . ἡ γραφὴ γὰρ ἕνα μὲν οἶδε τὸν κυρίως κληθέντα οὐρανόν , ἑτέρους δὲ δύο καταχρηστικῶς τῷ τοῦ οὐρανοῦ καλλυνομένους ὀνόματι , ἕνα μὲν τὸν ἐν τῇ δευτέρᾳ ἡμέρᾳ δημιουργηθέντα , ὃς δὴ κυρίως μὲν ’ στερέωμά ‘ ἐστι , καταχρηστικῶς δὲ οὐρανὸς προσηγόρευται · ’ ἐκάλεσε ‘ γάρ φησιν ’ ὁ θεὸς τὸ στερέωμα οὐρανόν ‘ . οὗτος γὰρ ἕτερός ἐστι παρὰ τὸν ἐν τῇ πρώτῃ ἡμέρᾳ δημιουργηθέντα , εἴτε ἐξ ὑδάτων συμπαγεὶς καὶ διὰ τοῦτο στερέωμα προσαγορευθεὶς εἴτε πρὸς ἀντιδιαστολὴν τῶν ὑπερκειμένων καὶ προσεχῶς ὑποκειμένων σωμάτων ταύτην τὴν προσηγορίαν λαχών . λεπτῶν γὰρ ἐκείνων ὄντων καὶ διαφανῶν , οὗτος παχὺς καὶ σωματικὸς ἀκριβῶς ὢν προσηγορεύθη στερέωμα · στερεὸν γὰρ τοῖς γεωμέτραις φίλον καλεῖν τὸ σῶμα , ὅτι τριχῇ τε διέστη καὶ οὐχ ὑπορρεῖ τῇ ἁφῇ , ἀλλὰ περιδράττεται ταύτῃ . ὥσπερ δὲ τουτὶ τὸ στερέωμα τὴν τοῦ πρώτου οὐρανοῦ χρείαν πληροῦν οὐρανὸς προσηγόρευται , οὕτω δὴ καὶ τὸ μετ´ ἐκεῖνον στοιχεῖον , τὸν ἀέρα φημί , ἐπειδὴ προσεχῶς ἡμῖν ὑπέρκειται καὶ πρῶτον αὐτὸν ἀνανεύοντες ὁρῶμεν , καταχρηστικώτερον οὐρανὸς προσηγόρευται . ’ ἔστω ‘ γάρ σοί φησιν ἡ γραφή ’ ὁ οὐρανὸς χαλκοῦς ὑπὲρ κεφαλῆς ‘ · ὑπὲρ κεφαλῆς δὲ οὐρανὸς ὁ ἀήρ ἐστιν , ὃν δὴ χαλκοῦν ἐπαρᾶται γενέσθαι πρὸς οὓς τὸν λόγον ποιεῖται , τουτέστι στεγανὸν καὶ ἀνέφελον . καὶ ’ τὰ πετεινά ‘ φησι ’ τοῦ οὐρανοῦ ‘ · οὐδὲν δὲ πετεινὸν περιπέταται τὸν οὐρανόν , ἀλλὰ τῷ ῥοίζῳ τῶν πτερῶν τῷ τοῦ ἀέρος ἐπισύρεται σώματι . εἰκὸς οὖν τὸν Παῦλον τῆς θείας ἁρπαγῆς ἀξιωθέντα διαπερᾶσαι μὲν τὸν ἀέρα , διελθεῖν δὲ τὸ στερέωμα , καὶ ἐν αὐτῷ δὴ τῷ πρώτῳ καὶ τρίτῳ οὐρανῷ προσορμῆσαι . Εἶτά φησιν ὅτι εἶδον ’ τὸν τοιοῦτον ἄνθρωπον ‘ μετὰ τῆς ὁμοίας ἀμφιβολίας ’ ἁρπαγέντα εἰς τὸν παράδεισον ‘ .",
        "Label": "BAD."
    },
    {
        "Single Index": 316,
        "Text": "Ταύτην δὴ τὴν φορὰν συνεχῆ δυνατὸν εἶναι μόνην τῶν ἄλλων κινήσεων ἀποφαίνεται , ὅτι ἐκεῖναι μὲν τὰ ἐναντία ἔχουσιν ὅρους , αὕτη δέ , εἰ καὶ τὸ ἄνω καὶ κάτω ὅρους ἔχει δόξειεν , ἀλλὰ ταύτης ἡ κύκλῳ οὐκ ἂν ἔχοι ὅρους τινάς , ὡς δειχθήσεται , διὸ καὶ αὕτη προτέρα . ( Ἐναντίαι δὲ αἱ εἰς τὰ ἐναντία . . . ) . Ἐναντίοι μὲν οἱ ὅροι , καθὼς καὶ ἐξέθετο , αἱ δὲ εἰς τὰ ἐναντία κινήσεις ἐναντίαι . Πῶς δὲ μία καὶ συνεχὴς ἐξ ἐναντίων κινήσεων γένοιτο ; μέσον γὰρ τῶν δύο ἐναντίων κινήσεων ἠρεμία ἐστί · τὸ γὰρ μὴ ἀεὶ κινούμενον τήνδε τὴν κίνησιν , ὂν δὲ πρότερον πρὸ τῆς εἰς τὸ ἐναντίον κινήσεως , ἠρεμεῖ . Φανερὸν δ´ ὅτι πρὸ τῆς εἰς τὸ ἐναντίον μεταβολῆς ἠρεμήσει τὸ πρᾶγμα καὶ οὐκ ἔσται μία καὶ συνεχὴς ἡ κίνησις ἐκ τῶν δύο . Ὁμοίως καὶ ἐπὶ γενέσεως καὶ φθορᾶς · ἔστι γὰρ ἑκατέρα τούτων καὶ ἁπλῶς καὶ καθ´ ἕκαστον , ἁπλῆ μὲν γὰρ γένεσις καὶ φθορὰ ἡ ἁπλῶς , τὶς δὲ γένεσις καὶ φθορὰ ἡ καθ´ ἕκαστον . Ὥστε καὶ μέσον τούτων χρόνος ἠρεμίας ἐσεῖται καὶ οὐκ ἔστι συνεχὴς ἡ γένεσις τῇ φθορᾷ . Ἐπεὶ δὲ ἐναντία εἰσὶ τὰ ἀμφωτέρωθεν ὑποκείμενα , τὸ δὲ ὂν πρὸς τὸ μὴ ὂν οὐκ ἐναντία , ἀλλὰ μᾶλλον ἕξις καὶ στέρησις , μηδὲν διαφερέτω , φησίν , ἐναντίας ἢ μὴ ἐναντίας εἶναι τὰς μεταβολάς . Μόνον τοῦτο ζήτει , εἰ δυνατὸν παρεῖναι αὐτὰς ἐπὶ τῷ αὐτῷ . Ἐπεὶ δὲ οὐ δυνατὸν συμπαρεῖναι γενέσει φθοράν , πλέον μὴ ζήτει , εἰ ἐναντίαι αὕται ἢ μή · τοῦτο γὰρ οὐ χρήσιμον τῷ λόγῳ . Μὴ δὲ ζήτει ὅτι καὶ πῶς ἠρεμήσει ἐν τῷ μὴ ὄντι · οὐ γὰρ ἠρεμεῖ τὸ μὴ ὄν . Ὥστε ἐπεὶ οὐκ ἠρεμεῖ τὸ μὴ ὄν , ἀνάγκη συνεχῆ εἶναι τὴν ἀπὸ τοῦ ὄντος εἰς τὸ μὴ ὂν καὶ τὴν ἀπὸ τοῦ μὴ ὄντος πάλιν εἰς τὸ ὄν . Μὴ τοῦτο γοῦν ζήτει , ὅτι οὐδὲ χρησιμεύει τῷ λόγῳ , ἀλλ´ εἰ μόνον γίνεται χρόνος μεταξὺ γενέσεως καὶ φθορᾶς . Καὶ εἰ χρόνος ἔσται , οὐ συνεχεῖς αἱ κινήσεις ἐσοῦνται · οὐδὲ γὰρ ἐν ἐκείναις τᾶς ἄλλαις κινήσεσιν ἡ ἐναντίωσις χρήσιμον , ἀλλὰ τὸ μὴ ἐνδέχεσθαι ἅμα ὑπάρχειν τήν τε ἀπὸ τοῦ μέλανος εἰς λευκὸν κίνησιν καὶ τὴν ἀπὸ τοῦ λευκοῦ εἰ τὸ μέλαν . Οὐ δεῖ δὲ καὶ εἰς τοῦτο ταράττεσθαι , ὅτι ἑνὸς ἑνὶ ἐναντίον · καὶ ἐνταῦθα ἡ κίνησις καὶ ἠρεμία καὶ κινήσει ἐναντίον ἓν δυσίν · ἀλλὰ μόνον τοῦτο λάμβανε , ὅτι τρόπον τινά ἐστι κίνησις ἠρεμίᾳ ἐναντίον καὶ τρόπον ἄλλον κίνησις κινήσει ἐναντίον , καὶ οὐ τὸν αὐτὸν τρόπον , ἀλλ´ ἐκεῖ μὲν ὡς ἕξις στερήσει , ἐνταῦθα δὲ ὡς ἐναντία κίνησις ἐναντίᾳ κινήσει .",
        "Label": "BAD."
    },
    {
        "Single Index": 340,
        "Text": "τοιοῦτον καὶ τὸ δεύτερον , τοιοῦτον καὶ τὸ τρίτον εἶδος τυγχάνει , δέσποτα , τοῦδε τοῦ προοιμίου , τὸ μὲν ἐξ ὑπολήψεως , τὸ τρίτον ἐκ τοῦ χρόνου . Καὶ τρίτον πάλιν τίθησι τῶν προοιμίων τόπον , ὃν οὕτως κατωνόμασεν ὡς ἐκ περιουσίας , ὥσπερ ὅταν κατηγορῶν φόνου τινὸς προσθήσω ὡς ἠδυνάμην γράψασθαι καὶ ἱεροσυλίας , μείζονος ἀδικήματος καὶ χείρονος τοῦ πρώτου . Ἐκ τοῦ καιροῦ δ´ ὁ τέταρτος τόπος τῶν προοιμίων , ὅταν ἀξίωσιν ποιῶν γράφῃς ὡς πεπραγμένον τυγχάνει τὸ ζητούμενον ὅσον τοῖς πεπραγμένοις . Ἔστι δὲ πᾶν προοίμιον ἐκ τούτων τῶν τεσσάρων · προτάσεως , κατασκευῆς , ἀξιώσεως τρίτης , καὶ τοῦ τετάρτου βάσεως , ὃ τέλος προοιμίου . Αὐτάρκης δὲ περιβολὴ τυγχάνει προοιμίου διπλασιάσαι ὄνομα , διπλασιάσαι κῶλον . Ὡς δ´ ἐπὶ παραδείγματος τὰ τέσσαρα δεικτέον · ‘ μαρτύρων μνήμης τίς ἂν ᾖ φιλομάρτυρι κόρος ; ’ τοῦτο τοῦ λόγου πρότασις , εἶτα καὶ τἆλλα σκόπει · ‘ ἡ γὰρ τοῦ μάρτυρος τιμὴ εὔνοια πρὸς δεσπότην ’ · κατασκευὴ προτάσεως τοῦτο σαφὴς τυγχάνει . ‘ τῷ λόγῳ τοίνυν τίμησον τὸν μεμαρτυρηκότα ’ · τοῦτο σαφὴς ἀξίωσις . εἶτα τὴν βάσιν βλέπε · ‘ ὅπως ἂν μάρτυς γένοιο καὶ σὺ τῇ προαιρέσει ’ · βάσις γὰρ ἐπωνόμασται ὡς ἔσχατόν τι μέρος , ἐν ᾧ καὶ βαίνειν ἔοικε τὸ προοίμιον ὅλον , ἐπεὶ τῆς ἀξιώσεως κατασκευὴ καὶ τοῦτο , ὃ δρῶμεν ἐπιφώνημα τολμᾶν εἰσβεβηκότες , περὶ οὗ σε διδάξομεν τοῦ λόγου προϊόντος . Καὶ τέχνη μέν σοι σύντομος αὕτη τῶν προοιμίων · μέλλων δ´ εἰς τὴν διήγησιν τὸν λόγον παρεισάγειν ζήτει τὴν προκατάστασιν , ὁπόθεν ταύτην λάβῃς . ἔστι δὲ τὸ πρεσβύτερον διηγήσεως μέρος , οἷόν τις προδιήγησις τῶν ἀπ´ ἀρχῆς εἰς τέλος . ἄτεχνον γὰρ ὡς ἀληθῶς εἰ μὴ προκαταστήσας αὐτῆς τῆς διηγήσεως ἄρξαιο παραυτίκα . ἡ μετοικία τοιγαροῦν ἔχει προκαταστάσεις αἵ τε τῶν νόμων εἰσφοραὶ καὶ λύσεις καὶ τὰ πλείω μέρη τῶν ὑποθέσεων προκαταστάσεις ἔχει . εἰς οἵαν γὰρ διήγησιν πρεσβύτερόν τι λάβῃς , τοῦτό σοι προκατάστασις ἔστω συντεταγμένη . Προκαταστήσας τοιγαροῦν τὴν διήγησιν λέγε . ἡ δὲ πλατεῖά τέ ἐστι τῇ φράσει καὶ ποικίλη · οὐ γὰρ ἐστενοχώρηται μέτρῳ ῥητῷ τοῦ λόγου , ἀλλὰ πλατύνεται πολλοῖς κώλοις καὶ διανοίαις . εἰ βούλει δὲ καὶ τὴν αὐτὴν ἔννοιαν μεταπλάσαι ἐν διαφόροις λέξεσιν , ὀνόμασι ποικίλοις , ποικίλλων καὶ μετατιθεὶς πρῶτον μὲν τὸ πρακτέον , εἶτα τὸ τούτου αἴτιον , εἶτα τὸ παρειμένον , εἶτα τὸ τούτου αἴτιον , τέσσαρα ταῦτα μέρη . Τρόποι δὲ διηγήσεως τρεῖς οἵδε , στεφηφόρε · ἁπλοῦς , καὶ ἐγκατάσκευος , ἐνδιάσκευος τρίτος .",
        "Label": "BAD."
    },
    {
        "Single Index": 24,
        "Text": "Συνδυάζει δὲ τούτῳ καὶ τὸ παράδειγμα · τὴν γὰρ ἰδέαν ὁ Πλάτων παραδειγματικὸν αἴτιον λέγει . Οὗτος δὲ οὐ καθ´ αὑτὸ ἀνυπόστατον τὸ εἶδος τίθησι καὶ τὸ παράδειγμα ( δίχα δηλονότι τοῦ γένους , ὅπερ ὡς ἡ ὕλη παραλαμβάνεται ) , ἀλλὰ τὸν τοῦ τί ἐστι λόγον ταῦτα λέγει . Τούτου δὲ πάλιν γένη φησὶ τὰς ἀνωτέρω κατηγορίας καὶ τὸ παράδειγμα , ὅτι ὅρος τοῦ διὰ πασῶν ὡς τὰ δύο πρὸς τὸ ἕν ( καὶ ὡς γένος τούτων τίθησι τὸν ἀριθμόν ) , καὶ ἔτι τὰ μέρη τοῦ ὁρισμοῦ . Ἄλλον τρόπον τὸ ποιητικὸν αἴτιον , ὅθεν ἡ ἀρχὴ εἴτε τῆς κινήσεως εἴτε τῆς ἠρεμήσεως · » ἡ πρώτη « δ´ εἶπεν , ἐπεὶ καὶ μετὰ ταύτην ἑτέρα ἄν τις τοιαύτη αἰτία φαντασθείη , ὡς ἐν πολλοῖς . Ἀλλὰ τέως τὸ πρῶτον κινῆσαν ποιητικὸν αἴτιον , ὡς ὁ βουλεύσας τῶν πρακτέων , καὶ ὁ πατὴρ τοῦ τέκνου , καὶ ὅλως τὸ ποιοῦν τοῦ ποιουμένου . Τέταρτον τὸ τελικόν , ὃ λέγει καὶ οὗ ἕνεκα · εἰ γὰρ καὶ τέλος εὕρηται , ἀλλ´ ἐκεῖθεν γίνεται ἡ αἰτία καὶ διὰ ταύτην , οἷον ἡ ὑγεία αἰτία τοῦ περιπατεῖν . Διὰ τί γάρ , φαμέν , περιπατεῖ ; Ἢ πάντως ἵνα ὑγιαίνῃ . Καὶ οὕτως εἰπόντες τὸ αἴτιον ἀποδιδόναι οἰόμεθα . Τὸ γοῦν τελικώτατον ἡ ὑγεία · τούτου γὰρ πλέον οὐ ζητοῦμεν . Πλὴν καὶ ὅσα μεταξύ , τοῦ φαρμάκου τυχὸν καὶ τῆς ὑγείας , γίνονται , πάντα τελικὰ κληθείη , εἰ καὶ μὴ τελικώτατα , οἷον ἡ κάθαρσις ἢ ἡ ἰσχνανσία ἢ καὶ τὰ ὄργανα · πάντα γὰρ ταῦτα ἕνεκα τοῦ τέλους ἐστί . Πλὴν διαφέρουσι πρὸς ἄλληλα , ὅτι τὰ μὲν αὐτῶν ἔργα εἰσί , τὰ δὲ ὄργανα · τὸ γὰρ ποτήριον καὶ τὸ σμιλίον καὶ τ´ ἄλλα τὰ τοιαῦτα ὄργανά εἰσιν . Εἰσὶ δὲ καὶ κατὰ συμβεβηκὸς ἡ τύχη καὶ τὸ αὐτόματον , καὶ διὰ τοῦτο πρόκειται τὸ » σχεδόν « . ( συμβαίνει δὲ πολλαχῶς . . . ) . Πολλαχῶς , φησί , λεγομένων τῶν αἰτίων , συμβαίνει τοῦ αὐτοῦ πολλὰ αἴτια εἶναι . Πλὴν οὐ τὸ μὲν καθ´ αὑτό , τὸ δὲ κατὰ συμβεβηκός , ἀλλὰ τὰ πάντα καθ´ αὑτό . Αὐτίκα τοῦ ἀνδριάντος αἴτιον καὶ ἡ ἀδριαντοποιητικὴ τέχνη καὶ ὁ χαλκός , καὶ καθ´ ὃ ἀνδριάντος τούτου ὄντος εἰσὶ καὶ ἀμφότερα τούτου αἴτια , ἀλλὰ τὸ μέν , ἤγουν ὁ χαλκός , ὑλικόν , τὸ δέ , ἤγουν ἡ τέχνη , ποιητικὸν καὶ ὃθεν ἡ κίνησις πρώτως . Εἰσὶ δέ τινα καὶ ἀλλήλων αἴτια , οἶον πονοῦμεν ἵν´ εὐεκτῶμεν , καὶ εὐεκτοῦμεν ἵνα πονῶμεν καὶ ἐργαζώμεθα .",
        "Label": "BAD."
    },
    {
        "Single Index": 88,
        "Text": "Ἐπηνώρθωταί σοι , προμῆτορ Εὕα , τὸ τῆς φύσεως ὀλίσθημα , καὶ ἡ τάξις ἀντέστραπται · παρὰ γὰρ τῆς παιδὸς ἡ τελείωσις · καὶ ἀπείληφας ὥσπερ τροφεῖον παρ´ αὐτῆς τὸ καταπεπολεμῆσθαί σοι τὸν ἐχθρὸν καὶ μηκέτι πρὸς τὴν ἀπάτην ἀρκεῖν · καὶ σὺ μέν , ἡ τὴν ἡλικίαν ἀκμάζουσα , τῷ πονηρῷ παρελογίσθης θηρί , ἡ δέ σοι παῖς ἔτι νηπιάζουσα οὐδὲ πάροδον ἐκείνῳ πρὸς ἑαυτὴν δέδωκε · καὶ πρὸ τῆς ἐκπτώσεως δὲ αὔταρκές σοι ἦν σεμνολόγημα τὸ ὁμιλῆσαι θεῷ · ἡ δ´ ἀπὸ σοῦ φυεῖσα καὶ μετὰ πολλοστὸν χρόνον βλαστήσασα , αὐτὸν ἐν τῇ νηδύι τὸν τοῦ πατρὸς λόγον εἰσδέδεκται καὶ παρ´ ἑαυτῇ σωματώσασα , εἰς σωτηρίαν πᾶσι προβάλλεται · καὶ πλεῖστα μὲν ἀπὸ τῆς σῆς ῥίζης τὰ μέχρις ἐκείνης βλαστήματα , ἀλλ´ οὐδεμία σοι ἄμπελος ἀποχρῶσα τὸν βότρυν βλαστῆσαι τῆς ζωῆς . ἔμελλε δὲ ἄρα ἐξ Ἰωακεὶμ καὶ Ἄννης τὸ καλὸν τοῦτο γέννημα ὥσπερ οὐρανὸς χρηματίσαι τῷ βίῳ καὶ τὸν ποιητὴν χωρῆσαι τῆς κτίσεως . Ἀλλὰ δὴ καὶ ἡμεῖς , ἄχρι τῶν ἀδύτων τῷ λόγῳ τὴν νύμφην δορυφορήσαντες , ταύτην μὲν ἔνδον ἐάσωμεν χωρεῖν τοῦ καταπετάσματος ( οὐ γὰρ εἰσιτητὸν καὶ ἡμῖν τὸ θεῖον τέμενος ) · ἔξω δὲ καὶ πρὸ τῶν θυρῶν ἐφεστηκότες , τὰ τῆς πρώτης σκηνῆς κατοπτεύσωμεν καὶ φιλοσοφήσωμεν καὶ περὶ τῶν ἐνταῦθα περιβόλων · εἰσὶ γὰρ ὥσπερ μοναὶ πολλαὶ τῷ λόγῳ τῆς ἀλήκτου καὶ εὐφροσύνης καὶ ἀναπαύσεως , οὕτω καὶ πολλαὶ τῶν γνώσεων ἄνοδοι · τὰς δέ γε λαμπάδας μὴ σβέσωμεν ἃς ἀνήψαμεν · μηδὲ ἐπιλίπῃ ἡμῖν τὸ ἔλαιον , ἡ ἀφορμὴ τοῦ φωτός , ἀλλ´ ἐπανάψωμεν μᾶλλον δαψιλεστέρῳ φωτί · εἰ γὰρ οὕτως ἔχοιμεν , παρασταλήσεται καὶ ἡμῖν ποτε τοῦ ἀδύτου τὸ καταπέτασμα , καὶ οὐδεὶς ὁ κωλύσων εἰς τὰ ἐνδοτέρω χωρῆσαι μυστήρια καὶ κατοπτεῦσαι τὴν τῶν συμβόλων ἀλήθειαν ἐν Χριστῷ Ἰησοῦ τῷ κυρίῳ ἡμῶν , ᾧ ἡ δόξα καὶ τὸ κράτος καὶ ἡ τιμὴ καὶ ἡ προσκύνησις , σὺν τῷ ἀνάρχῳ αὐτοῦ πατρὶ καὶ τῷ παναγίῳ καὶ ἀγαθῷ καὶ ζωοποιῷ σου πνεύματι , νῦν καὶ ἀεὶ καὶ εἰς τοὺς αἰῶνας τῶν αἰώνων · ἀμήν . Ἐγκώμιον εἰς τὸν Μεταφραστὴν κῦρ Συμεών . Τὸν μέγαν ἐν βίῳ καὶ λόγῳ Συμεὼν ἐπαινεῖν προελόμενος , τὸ πάσης λαμπρὸν καὶ περιβόητον οἰκουμένης ὄνομα καὶ εὐτύχημα , οὐκ οἶδα , τίσι ποτὲ λόγοις περὶ αὐτοῦ χρήσομαι ἢ τί τῶν πάντων ἐρῶν ἀρκοῦσαν τὴν εὐφημίαν παρέξομαι .",
        "Label": "BAD."
    },
    {
        "Single Index": 218,
        "Text": "Οὐκ ἔστιν ὁπότε ἡμᾶς εὐθὺ τοῦ φαινομένου καλοῦ φέρεσθαι ὁ φυσικὸς νόμος ἠφίει καὶ παρελίμπανεν , ἀλλὰ τὴν μὲν πρώτην βραχύ τι τῶν δεδογμένων ἀλλήλοις λεληθότως παρηνεῴξαμεν , εἶτα δὴ τοῦ καιροῦ προϊόντος καὶ τὸ σύμπαν τοῦ σκέμματος ἐκκαλύπτομεν , μὴ μέχρις ἀποδείξεων καὶ τῆς τῶν σεμνοτέρων ἀκριβείας καὶ καταλήψεως τὴν φιλοσοφίαν ἱστᾶν , μηδὲ γεωμετρεῖν μὲν αἱρεῖσθαι , ἀμέτρητον δὲ ἡμῖν τὸ αἰθέριον μέτρον ἐᾶν , ἢ τὸ ὑπὲρ ἐκεῖνο εἴτε σῶμα , εἴτε ἀσώματον , ἀλλὰ δεῖν καὶ ἐπὶ τὴν ἡμεδαπὴν ἐγκλίνειν φιλοσοφίαν , ἥτις τὸν σταυρὸν μὲν αἴρειν ἑκάστῳ κελεύεται , εἶτα τοῖς τοῦ Θεοῦ ἕπεσθαι ἴχνεσιν . Οὐ γὰρ ἄν τις ταῖς σκιαῖς τῶν θεωριῶν ἕψεται , μὴ τὸ σῶμα πρότερον νεκρώσας τῆς ταπεινώσεως . Τοῦτο τὰ πρῶτα μὲν ἀργῶς παρ´ ἀλλήλων ἠκούσαμεν , εἶτα δὲ τοῖς αὐτοῖς ἐπιβαλόντες λογισμοῖς , εἰς φλόγα τὸν σπινθῆρα αἴρομεν καὶ τέλος θείῳ πυρὶ πρὸς τὸν σκοπὸν συνανήφθημεν , πλὴν ὅσον ἀόριστον τὸ μελετώμενον ἔθεμεν , καὶ ἦν ὁ πρὸς Θεὸν ἡμῖν ἔρως θερμὸς μέν , ἀμέτρητος δέ . Ἐδεῖτο γὰρ ὁ πυρσὸς θειοτέρου τοῦ πνεύματος , ἵν´ ἐκεῖθεν ἀκάθεκτος καὶ αἰθέριος γένηται . Συνηνέχθη γάρ τι τοιοῦτον , ὑφ´ οὗ πτερωθέντες , οὐκέτι ἀνασχετοὶ πρὸς τὴν ὁρμὴν ἐγεγόνειμεν . Βάλλει τις ἡμῖν τὰ νῶτα βέλει βασκανίας πικρῷ , ὡς ἔμοιγε δοκεῖ , τῷ ἐπὶ τῶν βασιλείων εὐδαιμονήσοντι ταύτην δὴ τὴν κάτω φερομένην εὐδαιμονίαν , ἀρχομένῳ μὲν τοῦ σπουδαζομένου οὐ πάνυ τι ἀντικεῖσθαι ταῦτα , μεσοῦντι δὲ ἢ τελευτῶντι τοῦ πράγματος πάνυ κακοήθη εἶναι καὶ δυσμενῆ . Ὡς δὲ καὶ ἡμῖν τότε συνεπεπτώκει καὶ τὸ τραῦμα ὕπουλον καὶ βαθύ — τί γὰρ δεῖ φανεροῦν ἢ τὸν βαλόντα ἢ ἐφ´ ᾧ ἡ βολή ; Οὐ γὰρ καταφορικὸς ὁ λόγος , ἀλλὰ πανηγυρικός . Ἔβαλλε γοῦν ἐκ τοῦ ἀφανοῦς . Οὐ γὰρ εἶχεν ἐπὶ τὰ στήθη τοῦ τόξου ἅπτεσθαι . Ἡμεῖς μὲν οὖν ἀμέμπτως ἐδοκοῦμεν ἔχειν τοῦ πολιτεύματος ( οὐ γὰρ παρήλλαττέ γε ὁ βασιλεὺς ἐφ´ ἡμῖν οὔτε τὴν ὁμιλίαν οὔτε τὸ πρόσωπον , εἰ μὴ ὅσον οἷς ἐθάρρει τὰ τῆς ψυχῆς ἐθαύμαζεν , ὅτι καὶ ἡμεῖς ἑαλώκειμεν ) , ὡς δ´ οὐδὲν τοῖς ἐπιγείοις ἀπόρρητον , διαδόσιμον ἡμῖν οὕτως εἰπεῖν τὸ εἶδος γίνεται τῆς πληγῆς .",
        "Label": "BAD."
    },
    {
        "Single Index": 418,
        "Text": "Καὶ καθαιρεθείσης σοι τῆς ἐν δόξῃ ζωῆς , ἀνίστασο πλέον ἐπὶ τὴν ἀληθεστέραν καὶ κρείττονα · ἐκ ψυχῆς γὰρ καὶ σώματος τὸ ἡμέτερον κρᾶμα , ἀλλ´ οὐ τὸ συναμφότερον ἡμεῖς · ἀλλὰ ψυχὴ μὲν ἐσμέν , σῶμα δὲ προσηρτήμεθα · τουτὶ δὲ τὸ ἐφόλκιον βαρὺ μὲν ἄλλως καὶ γεῶδες , ποικίλον δὲ καὶ πρὸς πᾶσαν ἰδέαν μεταμορφούμενον ἄλογον , συμμεταβάλλον δὲ ἔστιν ὅτε καὶ τὴν θείαν ψυχὴν καὶ πρὸς τὸ ἀλογώτερον εἶδος μεταποικίλλον , ὕλῃ πρὸς ταῦτα χρώμενον τῇ ὑπερηφάνῳ τοῦ βίου παρασκευῇ . Διὰ ταῦτα ὁ οἰκονομῶν τὰ ἡμέτερα λόγος ὑφαιρεῖ τι τῆς ὕλης ἢ παντάπασιν ἀφαιρεῖ ἵνα δώσει πτερὰ τῇ ψυχῇ καὶ κουφίσῃ πρὸς οὐρανόν . Τοιοῦτόν τι καὶ αὐτὸς πέπονθας · μᾶλλον δὲ τοιαύτης προνοίας ἠξίωσαι . Καὶ νῦν ἔστι σοι μετὰ θεοῦ ἡ ψυχή . Ἀρκετὸν μὲν γὰρ αὐτῇ καὶ τὸ σῶμα πρὸς μετουσίαν τοῦ χείρονος . Ἡμεῖς δὲ διπλασιάζομεν αὐτῇ τὴν κακίαν · καὶ μετὰ τοῦ σώματος , καὶ τὰς ἔξωθεν κακίας ἐπιτιθέαμεν , φαντασιοσκοποῦντες αὐτῇ τὸ τῆς ἀληθοῦς ζωῆς εἴδωλον , καὶ μορφοῦντες τὴν ὕλην καὶ οἱονεὶ δελεάζοντες , καὶ διὰ τῆς ἐπικειμένης μορφῆς πρὸς τὸ ἀδιατύπωτον καταχέοντες αἶσχος . Ὅθεν ὁ προμηθούμενος ἡμῖν τὴν σωτηρίαν θεὸς τὰς ἀφορμὰς ἀφαιρεῖ τῆς ἐπὶ τὰ χείρω φορᾶς τῆς ψυχῆς · καὶ ἐλευθερίαν ταύτῃ μνηστεύεται διὰ τῆς τῶν κατεχόντων ἀπαλλαγῆς . Λέλυται γοῦν σοι ὁ τῆς ἀπάτης δεσμός · καὶ ἐλευθερωθεὶς καθαρῶς ἀπέπτης πρὸς τὸν θεόν . Οὐ πᾶσιν ὁμοία ἡ μετὰ τοῦ σώματος ζωὴ πέφυκεν . Ἀλλὰ τοῖς μὲν πάντῃ τὸ τῆς ψυχῆς ὄμμα ἀπετυφλώθη , τῇ ὕλῃ καταχωσθέν , ὧν οὔτε θεὸς ἐπιστρέφεται , οὔτε λόγος ἐγείρειν δεδύνηται · οἱ δὲ ἐξ ἡμισείας κεκράτηνται , μᾶλλον δὲ τῷ πλείονι μέρει ἀνεῖνται καὶ πλείων αὐτοῖς πρὸς θεὸν ἡ ῥοπὴ ( εἰς ὃ δὴ μέτρον καὶ τὴν σὴν ἐγὼ ζωὴν τίθεμαι ) · τούτων καὶ θεὸς κήδεται , καὶ ὁ λόγος δύναμιν ἔχει πρυτανεύειν τοῖς πράγμασι τὴν μετάθεσιν . Ὅλον οὖν σε ὁ λόγος προσείληφε τὸν πρὸς τὰ τῇδε δεσμὸν λελυκώς . Μὴ τοίνυν , ἄριστε φιλοσόφων , πρὸς τὴν λύσιν δυσανασχέτει , μηδὲ οἴου τὴν προμήθειαν ἐγκατάλειψιν · ἀλλὰ τὴν πρὸς τὰ δοκοῦντα χείρω μεταβολὴν τροπὴν οἴου πρὸς τὰ ὡς ἀληθῶς κρείττονα . Οὐ διφυής ἐστιν ἡμῶν ἡ ψυχή , ὥστε τὸ μὲν ταῖς κάτω ὑπηρεσίαις δουλεύειν δύνασθαι , τὸ δὲ πρὸς τὴν θείαν ζωὴν μετατίθεσθαι · ἀλλὰ μονοειδῶς ἔχει τῆς φύσεως , καὶ εἰσὶν αὐτῇ ἐφ´ ἑκάτερα τροπαί , ὥσπερ πλαστίγγων ῥοπαί · διὰ ταῦτα νῦν μὲν μετέωρος ἵσταται , νῦν δὲ δῦσα κατὰ τοῦ σώματος ὅλῳ βάρει πρὸς τὸν τοῦ βίου τούτου κατώλισθε βόθυνον .",
        "Label": "BAD."
    },
    {
        "Single Index": 340,
        "Text": "Εἰ γὰρ καὶ πάνυ φιλοσοφεῖς καί σοι τὸ τῆς ψυχῆς ὄμμα τῶν τῇδε μὲν ἀπέστραπται , πρὸς δὲ τὴν θεωρίαν ἐπέστραπται , ἀλλ´ οὔπω τὴν φύσιν ὑπερπεφώνηκας · οὐδὲ τὸ συγκείμενον σῶμα ἠγνόησας . Ἐπιστρέφει γοῦν ὁ δεσμὸς πρὸς αὐτὸ τὴν ψυχήν , ἐπεὶ μηδὲ τὸ τῆς θεωρίας μυστήριον παντάπασι τοῖς μύσταις ἠνέῳκται , ἀλλὰ νῦν μὲν ἀνακεκάλυπται καὶ ἀναπετάννυσί πως τὴν εἴσοδον , νῦν δὲ ὑποδέδυκε καὶ τὸ προβεβλημένον συνεφειλκύσατο φῶς , καὶ πάλιν ἐν σκότῳ ὁ θεωρός · ἀνθυποστρέφει γοῦν πρὸς τὴν φύσιν , καὶ οἶδεν ὅτι οὐ νοῦς ἐστιν ἀπόλυτος , ἀλλὰ ψυχὴ σώματι συνδεθεῖσα , καὶ οὐ ῥᾳδίως τούτου καταφρονοῦσα . Εἰ γάρ , καὶ μετὰ τὴν ἀποκατάστασιν τῶν δεινῶν , τὰ ἴχνη τῆς ὑπερορίου ζωῆς ἔτι ἐντετύπωται τῇ ψυχῇ , καὶ ἡ προλαβοῦσα ἔτ´ ἐσκίασται ὠτειλή , τίς ἂν ἐξαιρήσῃ λόγος ταῦτα τοῖς ἔτι τοῖς κακοῖς προσπαλαίουσιν ; Ἐν καιρῷ γοῦν μοι τὰ τῆς θεραπείας ἐπῆκται . Καὶ οὐ τὸν καιρὸν ὡς ᾠήθης ἔδεισα , ἀλλ´ εἰς δέον ἐταμιευσάμην , ἵνα μοι τὸ φάρμακον τὴν οἰκείαν ἐπιδείξηται δύναμιν , ἵνα μοι ἰσχύσῃ ἡ ἐπῳδή , ἵνα μοι τὸ περίακτον ἐνσταλάξῃ τὴν ἰσχὺν εἰς ψυχήν . Ὅθεν καὶ κατευστόχησα τοῦ καιροῦ · ἀθρόον γὰρ ἐπεστράφης πρὸς τὴν τῆς ἐπιστολῆς δύναμιν · καὶ ἀνεκουφίσθης καὶ διεγέρθης , τοῦτο μὲν καὶ παρὰ ταύτης , τοῦτο δὲ καὶ παρὰ τοῦ τῆς ψυχῆς τελειώματος . Ἀποβιασάμενος δὲ σαυτὸν εἰς μνήμην ὧν πέπονθας , γενναιότερον ἀφηγήσω , ἢ πάλαι ὑπέστης τὰς συμφοράς , μᾶλλον δὲ καὶ ἐγεγήθεις ( ὥς μοι ἔδοξε ) καὶ ἐγεγάννυσο , μαρτυρικοῖς ὥσπερ ἄθλοις ἐπαγαλλόμενος ( εἰ δὲ μὴ καὶ αὐτὸς ᾠήθης , ἀλλ´ ἐγὼ τὸν λόγον εἰς τὴν μαρτυρικὴν ἀναφέρω ἀξίωσιν ) . Ἐγώ γ´ οὖν , κἂν μὴ αὐτὸς διεξῆλθες τῷ λόγῳ τὴν ἰδέαν τοῦ πράγματος , ᾔδειν ὡς οὕτως ἄν σοι συνεπεπτώκει τὰ δυσχερῆ , καὶ ( ἵνα τὸ σὸν ἦθος καὶ πάθος ἐξαγορεύσω σοι ) φιλοσόφως , κάλλιστε ἀδελφέ , ἐκ πρώτης γενέσεως τὴν φύσιν καὶ τὴν ψυχὴν κατεσκεύασαι , τοῦτο δέ ἐστιν ἀπεσκληκότως ἔχειν καὶ πρὸς ἐαρινὴν ἡμέραν καὶ πρὸς χειμέριον · ὅθεν οὔτε πρὸς τοὺς θῶπας λόγους ἐτύγχανες ἁλώσιμος ὤν , οὔθ´ ὕστερον πρὸς τὰς ἀκμὰς τῶν σιδήρων ἐνδόσιμος .",
        "Label": "BAD."
    },
    {
        "Single Index": 347,
        "Text": "Καὶ οἱ παρὰ τοῖς Ἰνδοῖς δὲ δράκοντες ( λέγω δὲ οὐ τοὺς ἑλείους , ἀλλὰ τοὺς ὀρείους ) , κἀκεῖνοι γοῦν , πρὶν μὲν τὴν ἀκοὴν ἐπισχεῖν , εὐθήρατοι πρὸς τὴν γοητείαν εἰσίν , ἐπειδὰν δὲ τοὺς ἀκουστικοὺς πόρους συγκλείσωσιν , οὐδὲν πρὸς αὐτοὺς τὰ τῶν γοήτων μειλίγματα . Μὴ θαυμάσῃς δὲ εἰ πλήρης ἐλέους ψυχὴ ἐπὶ τὴν ἐναντίαν ἕξιν προτρέπεται αὐθωρόν · ἡ γὰρ φύσις αὕτη , ἔξω μὲν οὖσα τοῦ σώματος , ἀπαράδεκτός ἐστιν ἀλλοιώσεως καὶ τροπῆς · σώματι δὲ ποικιλίαν παντοδαπὴν ἔχοντι ἐνσκηνώσασα , καὶ ἀλλοιοῦται καὶ τρέπεται , οὐ τοῖς συμφύτοις μόνον παθήμασιν , ἀλλὰ καὶ ὁπόσα ἔξωθεν ἐπιρρεῖ · ἔστι γὰρ αὕτη ἡ μεσότης , οὐ πρὸς ἀρετὰς μόνον καὶ κακίας , ἀλλὰ καὶ πρὸς τὰς ἐναντίας ἕξεις τῶν διαθέσεων . Διὰ ταῦτα , φιλτάτη ψυχή , ταμιεύομαί σε τὸν ἐμὸν Ὀρφέα τῷ βασιλεύοντι , ἐν καιρῷ · καὶ οὔτε σου τὸν κεστὸν τούτῳ παρέδειξα , οὔτε τὴν ἐμμελῆ λύραν ἐκίνησα , τὰς ἁρμονικὰς χορδὰς ἀναψάμενος , καὶ ἀναπετάσας αὐτῷ τὴν σὴν εὐγλωττίαν · τί γὰρ εἰ ἐγὼ μὲν τὸν λόγον ῥυθμίζω πρὸς ἐμμελεστέραν ἀνάγνωσιν καὶ ἐναρμόζω τῇ ἀκοῇ , τῷ δὲ ἡ ψυχὴ τεθορύβηται ; οὐ τοίνυν διολισθήσει τὸ μέλος ὁμαλῶς πρὸς τὴν μήνιγγα , ἀλλὰ θυραυλήσει παρὰ τῇ κοιλότητι τοῦ ὠτός . Τὴν μέντοι γε ἑτέραν κιθάραν ἣν ἐνηρμόσω τῷ καίσαρι , ὑπέκρουσά τε ἡδέως τῷ θαυμασίῳ τούτῳ ἀνδρί · καὶ αὐτίκα δακρύων αὐτῷ ῥεύματα τῶν ὀφθαλμῶν ἐξεχύθησαν . Εὐτρεπίσμεθα οὖν ἄμφω , ἐγὼ μὲν ᾄσων , ὁ δὲ ἐπᾴσων τῷ βασιλεῖ . Τῷ Σκληρῷ Νικολάῳ . Εἶδον ἐγώ ποτε κεραυνόν , σοφώτατε καὶ περιπόθητε ἀδελφέ , εὐφθάρτῳ ἐγκατασκήψαντα σώματι , καὶ μήτε διαφθείραντα τοῦτο , μήτε τῷ προλαβόντι μολύναντα πνεύματι , εἶτα δὴ ἕτερον ἐκ τῆς αὐτῆς ἀφειμένον χειρὸς καὶ μετὰ τῆς ἴσης δυνάμεως , καὶ ἀντιτύπῳ προσραγέντα καὶ στερρῷ σώματι , καὶ ἢ διελόντα , ἢ τὸ σύμπαν ἀποτεφρώσαντα . Εὐθὺς μὲν οὖν ἐθαύμασα εἰ , οὗ μὲν ἰσχύειν ὑπείληπτο , οὐδὲν ἐπεπράχει , κατὰ δὲ τοῦ ἐναντίου , μᾶλλον δεδύνηται . Ἐντυχὼν γοῦν τῷ ἐξηγητῇ τῆς παρὰ τὸ ὑπειλημμένον διαφορᾶς , τοσοῦτον ἐμεμαθήκειν ὅτι δεῖ τῷ θείῳ τούτῳ πυρὶ πρὸς τὸ δρᾶν , καὶ χρόνου τινός · ὅθεν παρὰ τὸ ἐνδόσιμον σῶμα , ἐπεὶ διατρῖψαι τὸ πῦρ οὐκ ἐνῆν , ἡ τῆς ἐνεργείας οὐκ ἐγεγόνει ἰσχύς , ἀντιπεσὸν δὲ αὐτῷ τὸ ἀντίτυπον , ὁμοῦ τε χρόνον ἔπασχε βραχύν , καὶ ᾧ ἀντήρεισε , τούτῳ διέφθαρτο .",
        "Label": "BAD."
    },
    {
        "Single Index": 191,
        "Text": "Ὁ δὲ στρατιώτης Φωκᾶς ἐγκρατὴς τοῦ Μαυρικίου γενόμενος δεσμεῖ τοῦτον καὶ πρῶτον μὲν ἐπ´ ὀφθαλμοῖς τούτου τὰς οἰκείας γονὰς ἀναιρεῖ , ἐπὶ τῇ σφαγῇ ἑκάστου λέγοντος ‘ δίκαιος εἶ , Κύριε , καὶ δικαία ἡ κρίσις σου ’ . Ἔπειτα καὶ αὐτὸς τὴν κεφαλὴν τέμνεται βασιλεύσας ἔτη εἴκοσι . Φωκᾶς ὁ τύραννος . Οὐκ ἔλαβε κόρον ὁ τύραννος οὗτος ἐφ´ οἷς τὸν βασιλέα Μαυρίκιον ἐτιμωρήσατο , ἀλλὰ καὶ τὴν γυναῖκα εὑρηκὼς ὕστερον ἀπέκτεινε καὶ τὸ συγγενὲς ἅπαν διώλεσεν . Ἐς τοσοῦτον δὲ ὠμότησι καὶ ἀπανθρωπίαις πρὸς τοὺς πολίτας ἐχρήσατο , ὥστε ἀναγκασθῆναι τούτους καὶ ἐπὶ τῆς ἀγορᾶς καὶ ἐπὶ μέσου θεάτρου κατηγορεῖν . Ἐτόλμησαν δέ ποτε καὶ τὰς δημοσίας ἀνοῖξαι φυλακὰς καὶ φανερὰν ἐπιβουλὴν ἀρτύσασθαι κατ´ αὐτοῦ . Κρίσπος δὲ ὁ πατρίκιος γαμβρὸς ὢν αὐτοῦ τῆς ἄκρας ὠμότητος βδελυξάμενος μεταστέλλεται Ἡράκλειον ἐν Ἀφρικῇ στρατηγοῦντα , ὅπως ἀνέλθῃ ἐπὶ τὸ Βυζάντιον μετὰ τοῦ στόλου παντὸς καὶ τὸν τύραννον ἐξελὼν τῆς ἀρχῆς τιμωρήσηται . Καὶ γίνεται οὕτω θεοῦ κινήσαντος . Καὶ τῆς ἀρχῆς ἐξελαθεὶς ὁ Φωκᾶς τιμωρεῖται παρὰ τῶν πολιτῶν καὶ τῷ Ἡρακλείῳ μελαγχίτων παρίσταται , πρὸς ὃν ὁ Ἡράκλειος ‘ οὕτω , τύραννε , τὴν βασιλείαν κατέστησας ἰδιωτικῶς ’ ἔφη · ὁ δὲ ἰταμῶς ‘ οὐ δὲ κάλλιον ἂν καταστήσειας ; ’ Ἐφ´ οἷς κατατέμνεται ἔτη βασιλεύσας ὀκτώ . Ἀποφθέγματα τοῦ τυραννικοῦ Φωκᾶ . Εἴωθε λέγειν ὁ τύραννος Φωκᾶς , ὡς ὁ βασιλεὺς τοῖς νόμοις πειθόμενος οὐδὲν τῶν ἰδιωτῶν διενήνοχεν . Ὁ αὐτὸς δικαστῶν κατὰ νόμους ἀποφηναμένων περί τινος πράγματος , ὡς αὐτὸς οὐκ ἠβούλετο , ‘ μὴ κατὰ τοὺς κοινοὺς νόμους ’ , ἔφησεν , ‘ ἀλλὰ κατὰ τοὺς ἐμοὺς τρόπους δικάζετε . Παρὰ μὲν γὰρ τῶν νόμων οὐδὲν ἂν εὕρητε οὔτε ἀγαθὸν οὔτε κακόν , παρὰ δὲ τῆς ἐμῆς ἐξουσίας δυεῖν θάτερον ἢ τιμωρηθήσεσθε ἢ εὐεργετηθήσεσθε ’ . Ὁ αὐτὸς κολαζομένους μέν , δακρύοντας δέ , δειλοὺς καὶ ἀπολέμους ὠνόμαζε καὶ πρὸς μάχην οὐκ εὐπρεπεῖς . Ὁ αὐτὸς βασιλεὺς τὰς σωματικὰς ἡδονὰς μάλιστα προσήκειν τῷ αὐτοκράτορι ἔλεγεν ὡς δυνατῷ πάντα καὶ ποιήσασθαι καὶ παθεῖν . Οὗτος τὸν ἐπικλώμενον ἐπὶ δάκρυσι δένδρῳ εἴκαζεν ἑτοίμως ῥηγνυμένῳ ὑπὸ τοῦ πνεύματος . Ἡράκλειος ὁ μέγας . Ἐπὶ βασιλείας Ἡρακλείου μέγα οἱ Πέρσαι ἰσχύσαντες Δαμασκὸν εἷλον καὶ Παλαιστίνην , Αἴγυπτόν τε καὶ Λιβύην καὶ Αἰθιοπίαν . Ἐληΐσαντο δὲ Συρίαν τε καὶ Καππαδοκίαν καὶ μέχρι Καλχηδόνος ἐπεξελάσαντες πολέμῳ ταύτην παρέλαβον . Χοσρόης δὲ τηνικαῦτα τῶν Περσῶν ἀρχηγὸς ἐγνωρίζετο , ἀνὴρ καὶ τὴν μεγαλαυχίαν πολὺς καὶ τὴν πονηρίαν βαθὺς καὶ εἴπερ τις ἄλλος πολεμικώτατος .",
        "Label": "BAD."
    },
    {
        "Single Index": 36,
        "Text": "εἰ λάβοι τις ἐν γράμμασιν ἐκ δανειστοῦ τι χρέος , ἀποδιδοὺς ἀπόδειξιν ἔγγραφον λαμβανέτω τριῶν μαρτύρων ἔχουσαν ὑπογραφὰς βεβαίας · εἰ δὲ μὴ τοῦτο δράσειεν , αὖθις ἔνοχος ἔσται , εἰ μή γε πέντε μάρτυρες εἴποιεν παραχθέντες , ὡς γέγονεν ἀπόδειξις τοῦ κεχρεωστημένου , ἢ τούτων κατενώπιον ὁ δανειστὴς ἐξείποι ἀπολαβεῖν τὸ ἴδιον χρέος ἐκ τοῦ χρεώστου . εἰ δανειστὴς ἀπόδειξιν ποιήσεται τοῦ χρέους καὶ μετὰ ταῦτα ῥεύσουσι τριάκοντα ἡμέραι , ἀντεγκαλεῖν οὐ δύναται περὶ ἀναργυρίας καὶ λέγειν ὡς ’ ἀπόδειξιν ἔγγραφον ἐξεθέμην , πρὸ δὲ τῆς ἀποδείξεως οὐκ ἔλαβον χρυσίον ‘ · εἰ δὲ ἐντὸς τριάκοντα ἡμερῶν ἐναγάγῃ , τότε καταναγκάζεται ὁ χρεώστης δεικνύειν , ὡς ἀληθῶς διέλυσε τῷ δανειστῇ τὸ χρέος . καὶ προικός τις ἀπόδειξιν ἐκθέμενος νομίμην , τὸ πᾶν ἀναταξάμενος κατ´ εἶδος τῶν πραγμάτων , οὗτος οὐκ ἀντιτίθησιν ἀναργυρίαν ὅλως . εἰ δέ τις ὡμολόγησε δανείσασθαι ἐγγράφως , δυσὶ χρόνοις ὁρίζεται κινεῖν ἀναργυρίαν , καὶ τότε τις τὸν δανειστὴν δικάζων ἀναγκάζει δεικνύειν τὴν καταβολὴν ἐννόμως τοῦ δανείου . εἰ δέ τις ὡμολόγησεν ἐν γράμμασί τι χρέος , ἀλλ´ οὐκ ἐξ ἀριθμήσεως , ἀλλ´ ἐξ ἄλλης αἰτίας , τυχὸν ὡς ἀπὸ πράσεως , καὶ φανερώσας τοῦτο ὕστερον ἀπαρνήσαιτο μὴ χρεωστῶν ἐκθεῖναι πρὸς τὸν κατήγορον αὐτὸν ὁμολογίαν χρέους , αὐτὸς βαρεῖται μάλιστα σαφῶς ἀποδεικνύειν , ὅτι καθωμολόγησε μὴ χρεωστῶν τι χρέος καὶ κατὰ βίαν ἔγραψεν ἢ τυχὸν κατὰ δόλον . υἱοὶ δὲ ὑπεξούσιοι καὶ πατὴρ μαρτυροῦσιν εἰς τὴν αὐτὴν ὑπόθεσιν , κἀν τῇ διατυπώσει · ἡ δέ γε διατύπωσις πέντε χερσὶ μαρτύρων ὑπογραφέσθω κατ´ αὐτὸ καλῶς καὶ σφραγιζέσθω . ὁ δὲ τὸ δάνειον δεικνύς , χρεωστῶν ἀρνουμένων , χρόνον ἀρκοῦντα εἴληφε τριακονταετίαν · εἰ δ´ ἴσως πρὸς παράστασιν ἠτόνησε μαρτύρων , ὅρκον ἐπάγειν δύναται οὗτος τῷ ὀφειλέτῃ , κἂν οὗτος ἐπομόσηται , ὁ δανειστὴς ἡττᾶται · εἰ δὲ ὁ ἐναγόμενος ὅρκον ἀντεπαγάγοι , ὁ δανειστὴς δ´ ὀμόσειε , λαμβάνει τὸ χρυσίον . ὡραῖον δὲ σημείωσαι καὶ ζητούμενον πρᾶγμα , ὡς ἔξεστι μεταπηδᾶν ἐκ δικαιολογίας ταύτης πρὸς ἄλλην , δέσποτα , μέμψεώς τινος δίχα . ἡ κομβεντίων , δέσποτα , εἰς τρία διαιρεῖται · ἢ γὰρ πουβλίκα πέφυκεν , εἰ τύχοι , ἢ πριβάτα , τὴν δὲ πριβάταν δίελε εἰς δύο πάλιν μέρη , εἰς λεγιτίμαν , κράτιστε , καὶ ἰουρισγεντίαν . μὴ τοίνυν τίθει τέσσαρα , μόνα δὲ τρία λέγε , ἡ λεγιτίμα γὰρ αὐτὴ καὶ ἰουρισγεντία πᾶσαν κατεδαπάνησαν τὴν γενικὴν πριβάταν .",
        "Label": "BAD."
    },
    {
        "Single Index": 369,
        "Text": "Ἔστι γὰρ διάλληλος αὐτῶν ἡ σειρὰ καὶ θατέρα παρὰ τὴν ἑτέραν καλλίων , εἰ δὲ ἑκάστη στερηθείη τῆς καταχρωννύσης , οὐχ ἑαυτὴν ἔσωσε μᾶλλον , ἢ τὴν ἀντικειμένην ἕξιν ἠλλάξατο , εἰ δεῖ οὕτω λέγειν , ἐπεὶ καὶ ἐλάττων ἀσπίς , εἰ μὴ τῇ μείζονι προσχωρήσειεν , ἁλώσιμός τε τῇ ἀντιθέτῳ γίνεται καὶ τὸν ἐκείνης λόγον ἀναπληροῖ . Διὰ ταῦτα ἐκεῖνος παρὰ τὴν φιλανθρωπίαν σεμνοτέραν τὴν δικαιοσύνην ποιούμενος , τό τε δίκαιον ἠκρίβου μὴ δεκάζων τὰς κρίσεις πρὸς εὔνοιαν , καὶ τὸ ἔλαττον ἀντανίσου , διδοὺς κἀκείνῳ ἀφ´ ἑαυτοῦ τὴν ῥοπήν . Ἐπεὶ δὲ τῆς πολιτικῆς δικαιοσύνης παραδείγματα τῇ ἡμετέρᾳ φύσει κατέσπειρεν ὁ Θεός , ἃ δὴ τῶν ὑψηλοτέρων εἰκόνες εἰσί , πρὸ τῆς ἐν πράγμασιν ἐκεῖ ἀκριβοῦς κρίσεως , ψυχῇ μὲν καὶ νῷ δικάζων , τῷ μὲν τὰ πρωτεῖα , τῇ δὲ τὰ δευτερεῖα ἀπένεμε , λέγω δὲ νοῦν εἴτε τὴν νοεράν τις ἔλλαμψιν νοεῖν βούλοιτο εἴτε τὸ τῆς διανοίας ἀκρότατον εἴτε τὸν οὐσιώδη καὶ παντάπασι χωριστὸν εἴτε τὸ μέγιστον μέρος τῶν ἐν τῇ ψυχῇ δυνάμεων . Οὐδενὸς γὰρ τῶν ἀπηριθμημένων ἡ ψυχὴ κρείττων . Εἰ γὰρ καὶ τοῦ τελευταίου ὡς ὅλον ὑπερέχει μέρους , ἀλλ´ ἡττᾶται τῷ κρείττονι . Καὶ τούτοιν μὲν ἀμφοῖν οὕτως ἐχρῆτο δικαίως καὶ προῆγε τὸν νοῦν τῆς ψυχῆς καὶ διὰ μέσου τούτου Θεῷ προσήγγιζε . Ψυχὴ μὲν ὡς ὀργάνῳ χρῆται τῷ σώματι , τῷ δέ γε νῷ οὐδέν τι μέρος αὐτοῦ διωργάνωται , καὶ ψυχὴ μὲν ἐν σώματι γενομένη συνδιΐσταται τούτῳ τρόπον τινά , ὁ δὲ νοῦς ἁπανταχοῦ ἀμερής . Παραγινόμενος δὲ τῇ ψυχῇ Θεός , οὐκ αὐτόθεν ποιεῖται τὴν σύνοδον , ἀλλὰ διὰ μέσου νοὸς πρὸς τὴν ἐλάττονα φύσιν ἔπεισιν . Εἶτα δὴ τὴν δευτέραν κρίσιν ποιούμενος ψυχῆς καὶ σώματος , τὴν μὲν ἐπιθυμίαν ὑπετίθει τῷ λόγῳ , τῷ δὲ θυμῷ τὸ χαῦνον αὐτῆς ὑπετόνου , ἀμφοῖν δὲ προΐστα τοῦ λόγου τὴν δύναμιν . Ἑαυτῷ δὲ πρῶτον τὰ τοιαύτας κρίσεις ποιούμενος , οὕτως ἑτέροις τὰς ἀμφισβητήσεις ἐδίκαζεν , ἢ ἑαυτὸν διδοὺς τοῖς κρινομένοις ὥσπερ ἀρχέτυπον πίνακα ἢ διαιρῶν ἐκείνοις τῷ λόγῳ τὰ κρείττονα καὶ τὰ χείρονα , καὶ τὰ μὲν προϊστῶν , τὰ δὲ ὑποτάττων , καὶ οὐκ ἐξ ἴσων τὸ τῆς φύσεως ἡμῶν κρᾶμα δεικνύς , ἀλλ´ ἐξ ἀνίσων μερῶν . Οὐδὲ γὰρ ἂν οὐδὲν ἐστασίαζεν ἡμῖν , ἰσότητος ἐχούσης τὴν κρᾶσιν ἢ τῆς κράσεως ἐχούσης ἰσότητα . Ἐκείνῳ τοίνυν ὁ μὲν νοῦς ἐπτέρωτο ἀεὶ πρὸς Θεόν , ἡ δὲ ψυχὴ συνανήγετο , τὸ σῶμα δὲ οὐκ ἀντέπιπτε ταῖς ἐπάρσεσι ( πολλοῦ γε καὶ δεῖ ) , ἀλλὰ δύναμις μᾶλλον ἦν τῇ ψυχῇ τῆς διὰ τῶν πρακτικῶν ἀρετῶν ἀναγωγῆς καὶ ὑψώσεως .",
        "Label": "BAD."
    },
    {
        "Single Index": 172,
        "Text": "τέχνη οὖσα τεχνίτου · δόξα δὲ ἡ τῶν ἀθρόως νοηθέντων τοιῶσδε ἢ τοιῶσδε ἔχουσα ὑπόληψις , καλῶς μὲν εἰ καλῶς νοοῦνται , κακῶς δὲ εἰ τοὔμπαλιν . αἴσθησις δέ ἐστιν ἡ μετὰ τὴν κρίσιν τῶν νοημάτων ἀκριβὴς διάγνωσις ὡς ἂν τύχῃ ὄντα τὰ νοήματα , εἴτε καλῶς εἴτε καὶ ἄλλως ἔχοντα · φαντασία δὲ ἡ τοῦ φανέντος νοήματος ἔνδειξις . οὐ πάντως δὲ τὸ φαινόμενον καὶ ἀληθές · ἀκρίτως γὰρ ἔστιν ὅτε παραπέμπεται τῇ διανοίᾳ τὸ ἀληθὲς ὡς ψευδὲς καὶ τὸ ψεῦδος ὡς ἀληθὲς παραδεχομένῃ δι´ ἔλλειψιν διακρίσεως . αὗται δὲ αἱ διαιρέσεις δυνάμεις εἰσὶ τοῦ νοὸς ἃς κατὰ τὸ αὐτοῦ μέτρον προβάλλεται . Τοῦ αὐτοῦ ἐξήγησις τῆς ἐν τῷ Τιμαίῳ τοῦ Πλάτωνος μαθηματικῆς περὶ . ψυχῆς ὑπάρξεως ἢ γεννήσεως . Ἐκ μέρους ἠρώτηκάς με τὸ Πλατωνικὸν περὶ τῆς ψυχῆς διάγραμμα , περὶ οὗ δέῃ μαθεῖν τὴν κεκρυμμένην τοῦ φιλοσόφου διάνοιαν . δεῖ δὲ πρῶτον πᾶσαν ἐρεῖν τὴν μαθηματικὴν τοῦ λόγου περιοχήν , εἶθ´ οὕτως σοι τῶν εἰρημένων τὸν νοῦν ἐξηγήσασθαι . λέγει γοῦν περὶ τοῦ δημιουργοῦ ὁ Πλάτων οὑτωσί · ‘ μίαν ἀφεῖλεν ἀπὸ παντὸς μοῖραν , μετὰ δὲ ταύτην ἀφῄρει διπλασίαν ταύτης , τὴν δὲ αὖ τρίτην ἡμιολίαν μὲν τῆς δευτέρας , τριπλασίαν δὲ τῆς πρώτης , τετάρτην δὲ τῆς δευτέρας διπλῆν , πέμπτην δὲ τριπλῆν τῆς τρίτης , τὴν δὲ ἕκτην τῆς πρώτης ὀκταπλασίαν , ἑβδόμην δ´ ἑπτακαιεικοσαπλασίαν τῆς πρώτης . μετὰ δὲ ταῦτα συνεπλήρου τά τε διπλάσια καὶ τριπλάσια διαστήματα , μοίρας ἔτι ἐκεῖθεν ἀποτέμνων καὶ τιθεὶς εἰς τὸ μεταξὺ τούτων , ὥστε ἐν ἑκάστῳ διαστήματι δύο εἶναι μεσότητας , τὴν μὲν ταὐτῷ μέρει τῶν ἄκρων αὐτῶν ὑπερέχουσαν καὶ ὑπερεχομένην , τὴν δὲ ἴσῳ μὲν κατ´ ἀριθμὸν ὑπερέχουσαν , ἴσῳ δὲ ὑπερεχομένην . ἡμιολίων δὲ διαστάσεων καὶ ἐπιτρίτων καὶ ἐπογδόων γενομένων ἐκ τούτων τῶν δεσμῶν ἐν ταῖς πρόσθεν διαστάσεσι , τῷ τοῦ ἐπογδόου διαστήματι τὰ ἐπίτριτα πάντα συνεπληροῦτο , λείπων αὐτῶν ἑκάστου μό . ριον , τῆς δὲ τοῦ μορίου ταύτης διαστάσεως λειφθείσης ἀριθμοῦ πρὸς ἀριθμὸν ἐχούσης τοὺς ὅρους ἓξ καὶ πεντήκοντα καὶ διακοσίων πρὸς τρία καὶ τετταράκοντα καὶ διακόσια . καὶ δὴ τὸ μιχθὲν ἐξ οὗ ταῦτα κατέτεμνεν οὕτως ἤδη πάντα κατανηλώκει . ’ Ἡ μὲν οὖν τοῦ Πλάτωνος ἐπὶ λέξεων ὑποτύπωσις αὕτη . ἵνα οὖν ἐν τάξει προΐωμεν , λάβωμεν πρῶτον ἐν τοῖς ἀπὸ μονάδος ἀριθμοῖς τοὺς λεγομένους πρώτους ὑπὸ τοῦ Πλάτωνος λόγους .",
        "Label": "BAD."
    },
    {
        "Single Index": 370,
        "Text": "αὔξει δὲ τούτων τῶν παθῶν τὴν οὐσίαν οἶνος πολὺς κραυγή τε καὶ σφοδρὸς ψόφος καὶ λαμπρότητες φωτοειδεῖς πολλάκις . ἀλλ´ οἷς μὲν ἔνδον τῆς κεφαλῆς ἡ πάθη , ἀλγοῦσι τούτοις αἱ βάσεις τῶν δηγμάτων · οἷς δ´ ἐκτός ἐστι τοῦ πάθους ἡ σφοδρότης , τούτοις δυσαλθὲς γίνεται τὸ κρανίον . Ἡ δὲ φρενῖτις φλεγμονὴ κεκρυμμένη μήνιγγας ἐκκαίουσα τοὺς πεπλεγμένους ἢ καὶ τὸν ἐγκέφαλον ἀρρήτῳ πάθει . γεννᾷ δὲ ταύτην αἷμα πλεῖστον πολλάκις χολή τε δίχρους , ἡ μέλαινα τὸ πλέον , μετατραπείσης ὧδε τῆς ξανθοχρόου . καὶ τῶν φρενῶν δὲ τῷ πάθει βεβλημένων πέπονθεν ἐγκέφαλος ὡσαύτως ἄνω · ἐκ τῶν ἄνω γὰρ τῆς κάρας ἀκροστέγων νεύρων κάτεισιν εἰς φρένας συζυγία , δι´ ὧν κεκοινώνηκε τοῦ σφοδροῦ πάθους ἡ τῆς κεφαλῆς συμπαθής πως οὐσία . δηλοῖ δὲ ταύτην συμφυὴς ἀγρυπνία λήθη τε πάντων , ὄμμα πλῆθον αἱμάτων , γλῶσσα τραχεῖα καὶ βοὴ πεφυρμένη καὶ ψηλάφησις δακτύλων ἄνευ λόγου , ἀναπνοῆς κίνησις ἠραιωμένη σφυγμοί τ´ ἀμυδροὶ καὶ μικροί , σκληροὶ πλέον . Τὴν ἐρυσιπέλατον ἔμφυτον φλόγα οὐδ´ ἐγκέφαλος ἐκδιδάσκει πολλάκις · καὶ γνωρίσαις ἄδηλον οἷς ὁρᾷς πάθος ἄλγει κεφαλῆς , λαμπροτήτων ἐμφάσει , ὑγρῷ προσώπῳ καὶ ψυχρῷ δεδειγμένον . Λογιστικοῦ πάθημα λήθαργον φρόνει ἐκ φλέγματος γέννησιν , οὐσίαν ἔχον . ληθαργικὰ δὲ ταῦτα σημεῖα φρόνει · ὕπνον πολὺν χάσμην τε , πνεύματος τάσιν , τὴν τῶν περιττῶν ἐκκένωσιν ποικίλην , σφυγμοὺς κλονώδεις καὶ τρόμους τῶν σωμάτων . Ἡ κατοχὴ πάθος τι δεινὸν τῇ φύσει , πλήρωσις οὖσα τῶν φρενῶν τοῦ χωρίου , νέκρωσις αὐτόχρημα τοῦ πεπονθότος · κεῖται γὰρ οὗτος ὕπτιος τεταμένος ἔχων τε τὸ βλέφαρον ἠνεῳγμένον , μὴ σκαρδαμύττον , ὥσπερ ἐκπεπληγμένον , σφύζον ἀμυδρῶς , ἀσθενῶς , παρειμένως . ἔστι δὲ τοῖς πάσχουσι διπλοῦς τις λόγος · ἢ φλέγματος γὰρ ἰσχύσαντος τὸ πλέον ἢ τῆς χολῆς πέπονθε τούτοις ἡ φύσις . διαιρέσεις δ´ ἴσχουσι πρὸς τὴν φρενῖτιν καὶ τὸν βαρὺν λήθαργον · εἰ γὰρ καὶ μέσως ἔχουσιν ἄμφω , πλὴν διαιροῦνται πάλιν . ἄλλοι δέ φασι μὴ διπλῆν τὴν οὐσίαν , ἁπλῆν δ´ ὑπάρχειν τοῦ λελεγμένου πάθους · ξηρὰ γὰρ ὕλη τὰς ὀπισθίους πύλας , ἃς κοιλίας λέγουσι τεχνικοὶ λόγοι , φράττουσα πυκνῶς τῆς ὑπερθύρου κάρας τὴν κατοχὴν ἤνεγκεν οὐ ψευδωνύμως . ὁ γὰρ πεπονθὼς καὶ κατασχεθεὶς ἄφνω , ὡς ἦν κρατηθεὶς σχήματός τε καὶ τύπου , μένει κατ´ αὐτό , μὴ λυθέντος τοῦ πάθους . Τάφος δὲ μνήμης δύσκρατός τις ὑγρότης , μωρώσεως δὲ καὶ κάρου ἡ ψυχρότης , τῶν ἐγκεφάλου κοιλιῶν πεφραγμένων .",
        "Label": "BAD."
    },
    {
        "Single Index": 280,
        "Text": "Μέσον δὲ τὸν χρόνον ὁ Ἀριστοτέλης τέταχε καὶ ἐν μὲν τῇ προτέρᾳ διαιρέσει τοῖς συνεχέσι ποσοῖς συνηρίθμησεν , ἐνταῦθα δὲ τοῖς διωρισμένοις · ἐπεὶ γὰρ εἶδεν ὅτι τῇ τοῦ νῦν κλήσει καὶ τὰ ἕτερα μέρη τοῦ χρόνου συνάπτονται , ἤγουν ὁ παρεληλυθὼς καὶ ὁ μέλλων , καὶ ὥσπερ τις κοινὸς ὅρος ἑκατέροις τοῖς μέρεσι πέφυκε , τοῖς συνεχέσι συντέταχεν . αὖθις δὲ κατιδὼν ὅτι τὰ τοῦ χρόνου μέρη φθίνονταί τε καὶ παροδεύονται καὶ τὸ ἐνεστὸς εἰς τὸν παρῳχημένον μετήμειπται , ὁ δέ γε μέλλων τῷ ἐνεστῶτι ἀποδέδεικται , καὶ πρὶν ἤ τις στάσις αὐτῷ προσγένηται , παρῴχηκέ τε καὶ ἀπέπτη , καὶ τὸ μὲν τοῦ χρόνου παρῳχημένον ἐφεύρηται , τὸ δὲ ἐνεστὸς κατωνομάσθη , τὸ δὲ τῷ μέλλοντι ἀποκεκλήρωται , καὶ ἰδίαν κλῆσιν ἑκάτερον προσηρμόσατο , τοῖς συνεχέσι συντέταχεν , ὅτι τὰ τοῦ χρόνου μέρη παροδεύει τε καὶ παρέρχεται καὶ εἰς τὸ μέλλον τὸν παρῳχημένον διατίθησι καὶ πρὶν ἢ τὸ ἐνεστὸς γνῶναι τὸ ἐπερχόμενον κατείληφε καὶ εἰς τὸν παρῳχημένον ἀπέδρασε . καὶ τῇ τοῦ καιροῦ ῥοπῇ πολλὰς πραγμάτων μεταβολὰς ἐθεάσατο καὶ οὐδέν τι στάσιμον εἶναι τούτῳ κατεῖδε καὶ οὐδέν τι τῶν ἔκθεσιν ἐχόντων πρὸς ἄλληλα ἢ συνεστηκότα κεκτημένων τὰ μόρια πεφύκασι μετὰ τῶν διωρισμένων ἀφώρισεν · οὔτε γὰρ κεῖταί που καὶ δεικτικά ἐστιν οὔτε συνεστηκότα τὰ τοῦ χρόνου μόρια καθέστηκεν , ἀλλὰ διῃρημένα καὶ διεζευγμένα ὥσπερ τοῦ ἀριθμοῦ . καὶ ταῦτα μὲν ποσὰ λέγονται , τὰ δ´ ἄλλα κατὰ συμβεβηκός · εἰς ταῦτα γὰρ τὰ κυρίως ποσὰ ἐνατενίζοντες ὥσπερ τινὶ παραδείγματι καὶ τὰ λοιπὰ ποσὰ κατὰ συμβεβηκὸς ὀνομάζομεν . τῷ γὰρ πολὺ λευκὸν ἢ ὀλίγον λέγεσθαι , τῷ τὴν ἐπιφάνειαν ἢ πολλὴν ἢ ὀλίγην εἶναι τοῦτο λέγεται . καὶ ἐπὶ τῆς πράξεως δὲ ὁμοίως · τῷ γὰρ τοῖς δέκα χρόνοις γενέσθαι τινὰ πόλεμον ἢ ἐχθρῶν ἐπανάστασιν ἢ ἐθνῶν ἐπιδρομὴν τὸν χρόνον λέγομεν μακρὸν εἶναι , καὶ ἐξ αὐτοῦ καὶ τὴν πρᾶξιν κατὰ συμβεβηκὸς μακρὰν καὶ τὴν κίνησιν πολλὴν καθὸ τὸν χρόνον πολὺν εἶναι γινώσκομεν . χρόνος γάρ ἐστι μέτρον κινήσεως . γίνεται δὲ ἡ κίνησις καὶ ἐν μεγέθει , καὶ ὡς ἔχει τὸ μέγεθος , οὕτω καὶ ἡ κίνησις , καὶ ὡς ἡ κίνησις , καὶ ὁ χρόνος . ὡς ἂν οὖν ἔχῃ τὸ μέγεθος , οὕτω καὶ ἡ κίνησις καὶ ὁ χρόνος · εἰ μὲν συνεχές , συνεχῆ καὶ τὰ λοιπά , εἰ δὲ διωρισμένον , διωρισμένη καὶ ἡ κίνησις καὶ ὁ χρόνος . Βουλόμενος δὲ παραδοῦναι τοῦ ποσοῦ τὸ ἴδιον , τὰ μὴ ὄντα ἴδια πρῶτον ἐκτίθησιν , ἵνα μετὰ τὸ ταῦτα μὴ τῷ ποσῷ προσήκοντα ἀποδεῖξαι καθαρῶς τὸ τούτου προσαγάγῃ ἴδιον .",
        "Label": "BAD."
    },
    {
        "Single Index": 127,
        "Text": "Πλάτωνι μὲν γὰρ καὶ Ἀριστοτέλει , ταῖς δυσὶ ταύταις πηγαῖς , οὐκ ἀντιφιλοτιμήσομαι , ἀλλ´ ἀσμένως τοῖς χείλεσιν ἀπαρύσομαι , ὅ τι δ´ ἂν ἐκεῖθεν καὶ πρὸς ἡμᾶς ἐπιρρεῖ · τοῖς δ´ ἄλλοις , καὶ τοὐμὸν ἀντεπιδείξομαι , καὶ ταῖς τέχναις αὐτῶν ἀντεπιτεχνώσομαι · κἄν τινες σκώπτοιεν , οὐ διενεχθήσομαι . Ἀριστηνός πατρίκιος , βεστάρχης , πρωτασηκρῆτις . Τῷ πατρικίῳ τῷ Ἀριστηνῷ . Καὶ πρὸ τῶν πεμπομένων σου πρὸς ἡμᾶς γραμμάτων καὶ μετὰ τὴν ἀποστολὴν τούτων , ὁμοίως διακείμεθα περὶ σέ , ἠγαπημένε ἀνηψιέ · οὐ γὰρ ἐπιλανθανόμενοι εἶτα διὰ τῶν γραμμάτων ἀναμιμνησκόμεθα , ἀλλ´ ἔχοντές σου τὴν μνήμην ἄληστον καὶ ἐνεργοῦσαν πρὸς τὸν καιρὸν δεῖξαι προτεθυμήμεθα . Οὐ γὰρ πάντα χρόνον τῷ θειοτάτῳ ἡμῶν συγγινόμεθα βασιλεῖ , οὐδ´ ἀνεῖται ἡμῖν ἡ πρὸς αὐτὸν εἴσοδος , εἰ μή τις τῶν παρ´ ἐκείνου προελθεῖν ἐπιτάξειεν . Ἀλλὰ καὶ συγγινόμενοι , οὐ πρὸς ὃ ἡμεῖς βεβουλήμεθα τὰς ὁμιλίας ποιούμεθα , ἀλλὰ πρὸς τὴν τοῦ κρατοῦντος ὁρμὴν τοῦ λόγου τῆς συντυχίας καταξιούμεθα . Διὰ ταῦτα οὐ πάλαι σὺ πρὸς τὴν βασιλίδα ἐπανῆλθες τῶν πόλεων · εἰ γὰρ τοῦτο ἐπὶ τῆς ἐμῆς ἔκειτο γνώμης , οὐκ ἂν ἔφθανον μυρίους Ἀριστηνοὺς καὶ ἀνεψιοὺς τῇ πόλει ἀποκαθιστῶν . Ἀλλ´ ἐρεῖς ὅτι δή ποτε μὴ τοῖς περὶ τὸν κρατοῦντα τὸν περὶ σοῦ λόγον εἰσάγομαι ; Καὶ ( νὴ τὴν ἀγάπην σου ! ) εὐχερέστερόν ἐστι τῷ μεγάλῳ ἡμῶν αὐτοκράτορι περὶ ὅτου βουλόμεθα ἀνενεγκεῖν , ἤ τινι τῶν ἀγχιθύρων ἐκείνου . Πλὴν οὐκ ἀνήσομεν πᾶσαν ἀκοὴν ἀνεῳγμένην καὶ βεβυσμένην θυροκοποῦντες περὶ σοῦ , μέχρις ἂν τύχῃς τῆς πρὸς τὴν Πόλιν καθόδου , μᾶλλον δὲ τῆς πρὸς τὸ πᾶν ἀποκαταστάσεως , ἢ καὶ προσθήκης , ὡς ἐλπίζομεν καὶ εὐχόμεθα . Τῷ Ἀριστηνῷ τῷ πρωτασηκρῆτις . Ἄμφω τὼ ἐμὼ γραμματικώ , ἀνεψιὲ φίλτατε , τόν τε ἐν φαιοῖς τρίβωσι καὶ τὸν ἐν λευκοῖς εἵμασι , μίξας ἀπέστειλα , ἐρῶντε βασιλείας , τὸν μὲν τῆς ἄνω , τὸν δὲ τῆς κάτω . Ὁ μὲν γὰρ νοερώτερος ἴσως ἐστί · καὶ μαντεύεται τὰ ἐπέκεινα φύσεως . Ὁ δὲ χαίρει μάλιστα ταῖς αἰσθήσεσι · καὶ τοὺς μὲν ἐν οὐρανῷ θρόνους , ὡς ἀθεάτους καὶ ὑψηλοὺς καὶ μακροῦ δεομένους βραχίονος , οὐ πάνυ τι ζηλοῦν ἔοικε · τοὺς δὲ ἐπὶ γῆς φαινομένους , οἷς ἂν καὶ ἐνιδρυθείη ὡς ἥδιστα , στέργει ( πῶς ἂν εἴποις ; ) σφοδρῶς .",
        "Label": "BAD."
    },
    {
        "Single Index": 50,
        "Text": "Ἀλλ´ ἡμεῖς οὔτε ἀγνοοῦμεν ὅτι τὸν σοφιστικὸν τρόπον μεταχειρίζῃ , οὔτε γινώσκοντες , δυσχεραίνομεν , ἵνα μὴ καὶ ταύτην ἐμφράξω τὴν πηγήν · ἀλλὰ σὺ καὶ τοιούτου νάματος ἡμᾶς ἀπεστέρησας . Οὐκ αἰτοῦμεν οὖν καλλίονα γράμματα · ἀλλ´ ἔστω μὲν ἡ αὐτὴ αἰτία ἢ μᾶλλον ἰδέα , τὸ δὲ μέτρον ἐπαύξησον . Οἶδα δὲ ὅτι , δεινὸς ὢν καὶ ἐμμέθοδος , οὐκ ἀπορήσεις ἀπολογιῶν : ὅτι περιστοιχίζῃ τοῖς πράγμασιν , ὅτι μὴ φιλοσοφεῖν οἶδας ἐν ταῖς γραφαῖς , ἢ ῥητορεύειν ἐν λόγοις πρὸς ῥήτορα ὁμοῦ καὶ φιλόσοφον , καὶ διὰ ταῦτα ἀναβάλλῃ τὴν ἐν γράμμασι προσαγόρευσιν . Ἀλλ´ ἐγὼ οὐδετέραν δέξομαι τῶν ἀπολογιῶν . Ὅθεν προλαμβάνων , τοσοῦτον ἐρῶ : ὅτι ὁποῖά ποτ´ ἂν ᾖ τὰ σὰ γράμματα , τεχνικώτερα ἡμῖν φαίνεται τῶν Σιβυλλείων χρησμῶν ( ὁ γὰρ νοῦς οὐ δεύτερος ἐκείνων ἐστί ) · φιλόσοφοι δὲ ὄντες , τὸ ἐν ταῖς λέξεσι κάλλος οὐκ ἠγαπήκαμεν . Κριτῇ τινι . Οὐ μικρὰν παρηγορίαν τῆς σῆς στερήσεως τὰ σὰ γράμματα ἔχομεν · δοκοῦμεν γὰρ δι´ αὐτῶν ὁμιλεῖν σοι , ἔμψυχον συνουσίαν τὰς ἀψύχους σου προσφωνήσεις οἰόμενοι . Παροτρύνεις δὲ ἡμᾶς ἐν τοῖς γράμμασί σου εὐφήμους φωνὰς ὑπὲρ σοῦ συνεισάγειν εἰς τὸ τοῦ βασιλέως συνέδριον · αὐθόρμητοι γάρ ἐσμεν εἰς τοὺς περὶ σοῦ ἐπαίνους ( μάρτυς ὁ κύριος ! ) , καὶ οὐ δεόμεθα γλώσσης διεγειρούσης ἡμᾶς . Καὶ ὅτι μὲν οὐδὲν ἔτι σοι παρ´ ἡμῶν ἐπωφελὲς προσεγένετο , οὐκ ἀγνοοῦμεν . Ἴσθι δὲ ὡς ἅπαντά σοι πεπροοιμίασται , καὶ οἷον τὰ ἐπεισόδια τῆς ὠφελείας ἐγένετο · σὺν ἐπαίνῳ γὰρ ὁ βασιλεὺς τοῦ σοῦ μνημονεύει ὀνόματος , καὶ χρηστότερον πρὸς τὰς ἐπελθούσας σοι συμφορὰς διατίθεται , καὶ οἷον ἕτοιμός ἐστιν ἀντεπαγαγεῖν τοῖς χείροσι τὰ βελτίονα . Δήλωσον δὲ ἡμῖν ὁπότερον βούλει , εἰσεληλυθέναι εἰς τὴν βασιλίδα καὶ τῆς ἐνταῦθα προνοίας τυχεῖν , ἢ εἰς κρεῖττον μετατεθῆναι θέμα , ἵνα πρὸς τὸ σὸν βούλημα τὴν ἡμετέραν σπουδὴν συνεισενέγκωμεν . Πλὴν τῶν κρειττόνων θεμάτων ἃ μὲν ἄρτι τοὺς κριτὰς εἰσεδέξαντο , ἃ δὲ πάλαι ἔχει , ἕξει δὲ μέχρι πολλοῦ διὰ τὸ πλῆθος τῶν ἀνατεθεισῶν αὐτοῖς ὑποθέσεων . Ὅθεν τῶν ἄγαν μειζόνων ἀπόγνωθι , περὶ δὲ τῶν μέσων ἔστω σοι ἡ φροντίς · ἀγαπητὸν γάρ , εἰ καὶ πρὸς ἓν τούτων μετατεθῇς . Τῷ δουκὶ Κύπρου . Ἐδεξάμην σου τὴν γραφήν , καὶ ἐλογισάμην αὐτὴν ὡς ἔμψυχον ὁμιλίαν · οὐ γὰρ ἦν κεκομψευμένη , οὐδὲ ἀλλοτρίῳ κάλλει κοσμουμένη , ἀλλὰ τῷ φυσικῷ καὶ ἀπλάστῳ .",
        "Label": "BAD."
    },
    {
        "Single Index": 283,
        "Text": "ὅθεν ἄλλος ἄλλοθεν ἥκει δωροφορῶν , οὐχ ὡς πάλαι τὰ ἐκ Σηρῶν νήματα , οὐδὲ τὸν τυραννηθέντα εἰς ἐσθῆτα χρυσόν , οὐδὲ τὰς χλοαζούσας τῶν λίθων καὶ ἠρινὴν ἀποστιλβούσας χροιάν , ἀλλὰ ζῴων φύσεις οἷς ἐκεῖνοι τὸ πλέον εἶχον ἡμῶν , καὶ ὧν οὐδὲ τῶν ἰχνῶν παραχωρεῖν τοῖς πρὸ σοῦ βασιλεῦσιν ἠνέσχοντο . Καὶ νῦν ὅταν θεάσωμαι τὸν ἐλέφαντα τὸν μετὰ τῶν μύθων μοι πάλαι ἀπιστούμενον διὰ μέσου θεάτρου ὑφ´ ἡνιόχου ἀγόμενον , σιδηροῦν καὶ ἄτρωτον τὴν δορὰν , τὸ μέγεθος ὑψηλόν , τὸ εἶδος ἀλλόκοτον , τὸν δρόμον παρὰ τὸν ὄγκον , ὥσπερ ἐπὶ θεμελίοις ἀρραγέσιν ἐπῳκοδομημένον τοῖς σκέλεσιν , ὅσα χειρὶ τῇ ῥινὶ χρώμενον καὶ πρὸς τὴν γένυν ὑποκαθημένην ὑποκλῶντα ταύτην καὶ κάμπτοντα , ἐνθυμοῦμαι τοῦ Ἰνδοῦ τὴν ἐπὶ τούτῳ ὀφρῦν ὅπως εἶχε ταύτην ὑπὲρ ἕνα πῆχυν τῆς κεφαλῆς , καὶ ἠρέμα μὲν ταύτης καταγελῶ , δῆλος δέ εἰμι τῇ θέᾳ ἐνθουσιῶν καὶ τῇ πατρίδι συγχαίρων ὅτι τοῖς τοιούτοις τετίμηται . Ὅταν δὲ καὶ τὴν ἐν τῇ παρδάλει θεάσομαι κάμηλον , ἢ τὴν ἐν τῇ καμήλῳ ἔλαφον , τὸ ἁπλοῦν ζῷον καὶ σύνθετον , ὑψηλὰ βιβῶσαν , ὥσπερ ἀπὸ μηχανῆς τὸν τράχηλον ὑψοῦσαν καὶ αὖθις συστέλλουσαν , δίπουν ὁμοῦ καὶ τετράπουν κατὰ τὸ αἴνιγμα τῆς Σφιγγός , τῷ μὴ τοῖς τέσσαρσιν ἐναλλὰξ καὶ παρὰ μέρος χρῆσθαι πρὸς κίνησιν , ἀλλὰ συνδύο προϊέναι παρὰ μέρος ἑκάτερον , ἐκπλήττομαι ὅπως οἱ Αἰγύπτιοι καὶ Αἰθίοπες , οἱ καθάπερ κρείττονι φύσει τῷ ζῴῳ τούτῳ προσανακείμενοι , ἐς τὴν Ῥωμαίων βαδίζον ἰδεῖν ὑπέμειναν γῆν . ἀλλὰ τοῦτο μὲν ὅποι φέρει ἀναβεβλήσθω τὰ νῦν , ἔχει γάρ τινα λόγον ἀπόρρητον ἐν συμβόλοις παραδεικνύμενον . Ἐγὼ δὲ τί πάθω καὶ πρὸ τῶν ἀγώνων ἀποκαμών , καὶ νῦν μόλις ποτὲ ἐφαψάμενος ; ἀλλὰ συλλάβοισθέ μοι πάντες ὅσοι μοι ἀπὸ τῶν αὐτῶν κρατήρων τοῦ λόγου πεπώκατε . εἰ γὰρ ἔτι περὶ τὴν τοῦ ὄρους ὑπώρειαν διατρίβοντι τὸ πνεῦμα ἐπέλιπε , τί ἂν γένωμαι τῆς ἀνόδου δραξάμενος ; ὅθεν τοῦτο μὲν οὐκ ἂν ἐγχειρήσαιμι — μαινοίμην γὰρ ἂν — τῶν δὲ προπόδων ἀνθέξομαι .",
        "Label": "BAD."
    },
    {
        "Single Index": 273,
        "Text": "τὴν μὲν δὴ ταὐτοῦ πλευρὰν ἐπὶ δεξιὰ περιήγαγε , τὴν δὲ θατέρου κατὰ διάμετρον ἐπ´ ἀριστερά , κράτος δ´ ἔδωκε τῇ ταὐτοῦ καὶ ὁμοίου περιφορᾷ · μίαν γὰρ αὐτὴν ἄσχιστον εἴασεν , τὴν δ´ ἐντὸς σχίσας ἑξαχῇ ἑπτὰ κύκλους ἀνίσους κατὰ τὴν τοῦ διπλασίου καὶ τριπλασίου διάστασιν ἑκάστην , οὐσῶν ἑκατέρων τριῶν , κατὰ τἀναντία μὲν ἀλλήλοις προσέταξεν ἰέναι τοὺς κύκλους , τάχει δὲ τρεῖς μὲν ὁμοίως , τοὺς δὲ τέτταρας ἀλλήλοις καὶ τοῖς τρισὶν ἀνομοίως , ἐν λόγῳ δὲ φερομένους . ’ Αὕτη μὲν ἡ Πλατωνικὴ λέξις . ἡ δὲ ἐξήγησις · κατακεκάμφθωσαν εὐθεῖαι οὕτως , ὥστε κατὰ τὰ ἄκρα πάλιν συνάπτεσθαι . γίνονται δὴ δύο κύκλοι , καὶ τούτων γεγονέτωσαν ὁ μὲν ἐντός , ὁ δὲ ἐκτός , λοξοὶ πρὸς ἀλλήλους . καλεῖται τοίνυν ὁ μὲν ταὐτοῦ κύκλος , ὁ δὲ θατέρου . καὶ ἔστι περὶ μὲν τὸν ἰσημερινὸν ὁ ταὐτοῦ , περὶ δὲ τὸν ζῳδιακὸν ὁ θατέρου · οὐ γὰρ ἰσημερινὸς πρὸς ὀρθὰς τέμνει τὸν ζῳδιακόν . τὸ μὲν οὖν μαθηματικόν , ὡς συντόμως εἰπεῖν , περὶ τοῦ σχήματος τῆς ψυχῆς τοιοῦτόν ἐστι . Πρὸς δὲ τὴν ψυχικὴν οὐσίαν τὸν λόγον ἐπανάγοντές φαμεν , ὡς πάσας τὰς ἐπιστήμας οὐσιωδῶς ἡ ψυχὴ προείληφε · τὴν γεωμετρίαν κατὰ τὴν ὁλότητα , κατὰ τὸ σχῆμα , κατὰ τὰς γραμμάς · τὴν ἀριθμητικὴν κατὰ τὸ πλῆθος , κατὰ τὰς οὐσιώδεις ἐν αὐτῇ μονάδας · τὴν ἁρμονικὴν κατὰ τοὺς λόγους τῶν ἀριθμῶν · τὴν δὲ σφαιρικὴν κατὰ τὰς διττὰς περιφοράς . ἡ τοίνυν κατὰ μῆκος διαίρεσις τῆς ψυχῆς τὴν ἄνωθεν ἀπὸ τοῦ δημιουργοῦ καθήκουσαν ἐμφαίνει πρόοδον , ἀφ´ οὗ ἀπογεννῶνται ψυχαὶ δύο μετὰ τὴν μίαν , ὧν ἑκατέρα τοὺς αὐτοὺς ἔχει λόγους , καὶ συνάπτονται ἀλλήλαις , καὶ διῄρηνται ἀπ´ ἀλλήλων , καὶ ἥνωνται τοῖς ἑαυτῶν κέντροις . τοῦτο γάρ ἐστι τὸ ‘ μέσην πρὸς μέσην ’ . καὶ κατέκαμψεν αὐτὰς ὁ δημιουργὸς εἰς κύκλον καὶ τῇ κατὰ ταὐτὰ καὶ ἐν ταὐτῷ κινήσει περιέλαβεν , αὐτάς τε νοερὰς ποιήσας καὶ νοῦ μεταδοὺς αὐταῖς θείου καὶ ἐνθεὶς τὴν δυάδα τῶν ψυχῶν εἰς δυάδα νοερὰν κατ´ οὐσίαν αὐτῶν ὑπερέχουσαν . ἢ ὅτι διττῆς οὔσης τῆς . ψυχικῆς ζωῆς , τῆς μὲν διανοητικῆς , τῆς δὲ δοξαστικῆς , δύο εὐθεῖαι προέρχονται καὶ εἰς δύο κατακάμπτονται κύκλους . τὸ δὲ ‘ μέσην πρὸς μέσην ’ τάχα ὅτι κατὰ τὰ κυρίως μέσα γέγονεν ἡ συναφὴ τῆς ψυχῆς · ἔστι γὰρ τὸ ἔσχατον τοῦ διανοητικοῦ καὶ τὸ ἀκρότατον τοῦ δοξαστικοῦ μέσα πάσης τῆς ψυχικῆς συστάσεως .",
        "Label": "BAD."
    },
    {
        "Single Index": 248,
        "Text": "Καὶ πωγωνοκουροῦσι δ´ εἰκῇ καὶ μάτην · οἱ γὰρ δοκοῦντες ὑπεραίρειν τοὺς πάντας τῇ τῶν γενείων δηλαδὴ κουρᾷ μόνῃ καὶ πᾶσιν ἄλλοις τοῖς νομίμοις ἀλόγως νῦν εἰσιν εἰς ὄνειδος αὐτῶν καὶ γέλων , ἀσκοῦντες ἐν σάββασι καὶ τὰς νηστείας , οὐ προσφόρως μὲν ἢ ὅλως καταλλήλως . καὶ γὰρ ὁ σωτὴρ οὐ γενειάδα τότε τέτμηκεν οὔτε σάββασιν ἤσκει πάλιν νηστείαν , ὥσπερ ἴσμεν οἱ λόγων πλήρεις , κἂν τοὺς μαθητάς φησι νηστεῦσαι τότε δι´ ἥνπερ ἔσχον ὑπεράμετρον λύπην . Ἀλλ´ ὁ νόμος πέφυκε τοῖς Χριστωνύμοις ἐκ συλλογισμῶν παραλαμβάνειν τύπους , στοιχεῖν δὲ μᾶλλον πράξεσι τοῦ κυρίου , οὗ ἡ πολυθαύμαστος ἡμῶν τυγχάνει χάρις προφανῶς εἰς ὑφήλιον πᾶσαν . εἴπερ δέ τισι συλλογισμοῖς ληπτέον , τὰ αἰνίγματα καὶ ἄληπτα τῇ φύσει λέξω προφανῶς ἐν τάχει , ἀλλ´ ὡς δέον . Χριστὸς τὸν ἄρτον τοῦτον ὃν προσάγομεν σάρκα μὲν ἰδίαν τε καὶ σῶμα καλεῖ . σὰρξ τυγχάνει δὲ τοῦ τελείου ἀνθρώπου , ἐκ τεσσάρων μὲν εἰκότως τῶν στοιχείων , τὸ ἄζυμον δὲ μὴ ὂν ἐκ τῶν τεσσάρων αὐτοὺς ἐλέγχει Χριστομάχους τυγχάνειν , μειοῦντας ὥσπερ Χριστὸν ἐν τοῖς ἀζύμοις , ὡς τὴν τελειότητα τοῦ ἀρνουμένου . ὁ μὲν γάρ , ὡς ἔφημεν , ἐκ τῶν τεσσάρων πέφυκεν ὄντως καὶ ὑπάρχει στοιχείων , καθὼς ὁ ἄρτος ἐστὶν ἐξ ἰσαρίθμων , ζύμης , ὕδατος , ἅλατος καὶ ἀλεύρου · ὁ ἄζυμος δὲ οὐσιῶν ὡς ἐκ τριῶν , ἢ ἐξ ὕδατος , ἅλατος καὶ ἀλεύρου . πάντα γὰρ ἦσαν ἐλλιπῆ τῶν Ἑβραίων , περιτομή , ἄζυμα , ἀμνὸς καὶ νόμος , ἀνθ´ ὧν ἅπαντα τὴν θεραπείαν τούτων ᾐτοῦντο λαβεῖν ἐκ προνοίας τῆς ἄνω · ἡ μὲν τομῆς τε τὴν ἴασιν καὶ ἕλκους , ἅτινα συμβαίνουσιν αὐτῇ ἐκ ξίφους , ζύμη δὲ αὖθις τὴν τελείωσιν ταύτην , ἀμνὸς δὲ θύμα τοῦ ἀναιμάκτου ἀμνοῦ , νόμος δὲ πάλιν σφαλμάτων τὴν συγγνώμην . ἅτινα πάντα ἡ θεοῦ παρουσία ἰάσατο κράτιστε ὡς θεὸς πάντων , δοὺς ἀντὶ τῆς περιτομῆς τὴν βάπτισιν , ἀντὶ δὲ θύματος τελείου τὴν ζύμην , Μελχισεδὲκ κράτιστε κυρῶν θυσίαν εὐγνώμονος δούλου μὲν οἷα δεσπότης . μόνος γὰρ οὗτος τῆς καθ´ ἡμᾶς θυσίας πέφυκε πάντα , πρῶτος θύτης ἐν πᾶσι , καὶ ἀντὶ ἀμνοῦ τοῦ νόμου τοῦ Μωσέως τέθυκεν ἀμνὸν ἀμόλυντον ἐν πᾶσι , τὴν σάρκα πάντως τὴν ἑαυτοῦ τὴν θείαν . καὶ ἀντὶ τοῦ νόμου δὲ τοῦ ἀσυγγνώστου ( πᾶσι γὰρ αὐτῶν ἀντιπάθειαν νέμει , συγγνώμην οἷς σφάλλουσιν εἰδὼς οὐδόλως ) δέδωκε θείας συμπαθείας τὸν νόμον , ἅπαντα πληρῶν ὡς τέλειος ἐν πᾶσι , θείᾳ τέ φημι καὶ βροτείᾳ τῇ φύσει .",
        "Label": "BAD."
    },
    {
        "Single Index": 215,
        "Text": "οὗτος τοιγαροῦν ὁ προφήτης καὶ βασιλεὺς ὁ Δαυὶδ ἐν ἑνὶ τῶν αὐτοῦ ψαλμῶν σαφέστατα τὸν υἱὸν τοῦ θεοῦ ἀνακηρύττει ἐπ´ ἐσχάτων τῶν ἡμερῶν ἄνθρωπον γενησόμενον καὶ ὑπὸ βασιλέων καὶ ἐθνῶν καὶ λαῶν ἐπιβουλευθησόμενον , ἅπερ ἤδη καὶ γέγονε · Χριστόν τε ὀνομαστὶ τοῦτον λέγει καὶ ἐξ αὐτοῦ τοῦ θεοῦ γενόμενον καὶ υἱόν τε ἀνθρώπου ἀναγορευόμενον ἐθνῶν τε καὶ περάτων γῆς κλῆρον λαμβάνοντα παρὰ τοῦ πατρός . Ἔχει δὲ ὁ ψαλμὸς οὕτως αὐτολεξεί · πλὴν ἵνα μὴ προσκορὲς τὸ σύγγραμμα γένηται , τὰ ἐπικαιρότατα τῶν προφητικῶν λόγων διέξειμι , ἵν´ εὐσύνοπτά σοι τὰ προφητευόμενα γένοιτο · λέγει γοῦν ὁ ψαλμός , ‘ ἵνα τί ἐφρύαξαν ἔθνη καὶ λαοὶ ἐμελέτησαν κενά ; παρέστησαν οἱ βασιλεῖς τῆς γῆς καὶ οἱ ἄρχοντες συνήχθησαν ἐπὶ τὸ αὐτὸ κατὰ τοῦ κυρίου καὶ κατὰ τοῦ Χριστοῦ αὐτοῦ . ’ ὅρα τὴν δύναμιν τοῦ ψαλμοῦ καὶ τὴν τοῦ θεοῦ καὶ υἱοῦ τοῦ μεγάλου πατρὸς μεγαλειότητα · τὴν κατ´ αὐτοῦ ἐπανάστασιν παρὰ τῶν ἀρχόντων καὶ τῶν ἐθνῶν καὶ τῶν λαῶν ὡς ὕβριν καὶ ἐπ´ αὐτὸν ἀναφέρει τὸν γεγεννηκότα . τί τοῦ λόγου δηλοῦντος ; ὡς ὁ τὸν υἱὸν ἀτιμάζων ἢ μὴ προσιέμενος καὶ κατ´ αὐτοῦ τοῦ πατρὸς τὴν ὕβριν ἐκχέει , κἂν δοκῇ τοῦτον σεμνολογεῖν καὶ οἰκειοῦσθαι τοῖς ῥήμασι · ‘ κατὰ τοῦ κυρίου ’ γάρ φησι ‘ καὶ κατὰ τοῦ Χριστοῦ αὐτοῦ ’ . πρώτως γοῦν ἀτιμάζει τὸν πατέρα καὶ κύριον ὁ τὸν ἐξ αὐτοῦ γεγεννημένον ὑβρίζων , ὃν Χριστὸν ὁ προφητικὸς λόγος ὠνόμασεν . Εἶτα δὴ παρακατιὼν ὁ ψαλμὸς δείκνυσιν αὐτὸν τὸν ὑβρισμένον θεὸν θεοπρεπῶς ἐπὶ τῶν οὐρανῶν καθήμενον καὶ ὡσανεὶ καταγελῶντα τῶν ἐπιβουλευσάντων καὶ αὐτὸν δὴ τὸν τούτου θεὸν καὶ πατέρα ἐκμυκτηρίζοντα τοὺς τῷ υἱῷ ἐπιβεβουλευκότας · λέγει γὰρ ὁ ψαλμός , ‘ ὁ κατοικῶν ἐν οὐρανοῖς ἐκγελάσεται αὐτοὺς καὶ ὁ κύριος ἐκμυκτηριεῖ αὐτούς . ’ εἶτα δὴ καὶ αὐτὸν τὸν υἱὸν ὡσπερεὶ πρωτότοκον ποιεῖ ὁ προφήτης ἐν τῷ αὐτῷ ψαλμῷ λέγοντα οὑτωσί · ‘ κύριος εἶπε πρός με , υἱός μου εἶ σύ , ἐγὼ σήμερον γεγέννηκά σε ’ , βεβαιούμενος καὶ τὴν τούτου ἀνθρωπικὴν γέννησιν . αὐτὸν δὴ τὸν πατέρα ποιεῖται εἰς αἴτησιν τὸν υἱὸν προκαλούμενον καὶ διδόντα ὡς ἀνθρώπῳ ἅπερ δὴ ὡς θεὸς ὁμοῦ καὶ δημιουργὸς ἰσοκλήρως καὶ ὁμοτίμως ἔχει τῷ πατρί . ‘ αἴτησαι ’ γάρ φησι ‘ παρ´ ἐμοῦ καὶ δώσω σοι ἔθνη τὴν κληρονομίαν σου καὶ τὴν κατάσχεσίν σου τὰ πέρατα τῆς γῆς . ’ εἰρηκὼς δὲ ὁ προφήτης τὸ ‘ ἐγὼ σήμερον γεγέννηκά σε ’ τὴν ἀνθρωπικὴν ἐμφαίνει τοῦ Ἰησοῦ γέννησιν διὰ τῆς σήμερον ὀνομασίας · ὃν γὰρ πρὸ πάντων αἰώνων συναϊδίως αὐτῷ γεγέννηκε , τοῦτον ὡς σήμερον γεννώμενον τῷ καθ´ ἡμᾶς παρεισάγει βίῳ .",
        "Label": "BAD."
    },
    {
        "Single Index": 103,
        "Text": "ἔστι δὲ τὸ ταὐτόν , ‘ ὡς ἐν τύπῳ εἰπεῖν , ἢ ἀριθμῷ ἢ εἴδει ἢ γένει ’ , ἤ , ὡς ἐν ἄλλοις ὁ φιλόσοφος εἴρηκε , καὶ ‘ ἀναλογίᾳ ’ . ἀριθμῷ μὲν οὖν εἰσι ταὐτά , ὅσα δὴ περὶ ἓν ὑποκείμενον λέγεται , ὥς πού φαμεν τὰ πολυώνυμα · ξίφος γὰρ καὶ σπάθη καὶ φάσγανον ταὐτὰ τῷ ἀριθμῷ , ὅτι ἐν αὐτοῖς τὸ ὑποκείμενον πέφυκεν αὐτὸ ἑαυτῷ ἀδιάφορον καὶ μὴ ποικιλλόμενον τοῖς ὀνόμασιν · εἴδει δὲ ταὐτά , ὅσα ὑφ´ ἓν μὲν εἶδος τάττεται , διίσταται δὲ ἀπ´ ἀλλήλων τῷ ἀριθμῷ καὶ ταῖς ὑποστάσεσιν ἑαυτῶν τεμνόμενα κατὰ τὸ εἶδος οὐ διεστήκασιν . αὖθις δὲ τὰ ἑτεροειδῆ ἀριθμῷ μὲν καὶ εἴδει τὴν πρὸς ἄλληλα εἰλήχασι διαφοράν , κοινὸς δὲ ἐπ´ αὐτοῖς ὁ τοῦ γένους λόγος . εἰ δέ πού φαμεν ἐν ἀναλογίᾳ ταὐτότητα , τοιαύτη ἐστὶν ὡς ἐν παραδείγματι σῶμά πού φαμεν καὶ ψυχήν , εἶτα τινὰ μέρη σωμάτων καὶ μέρη ψυχῶν , τὰ μὲν μείζονα , τὰ δὲ ἐλάττονα . ὅταν οὖν ἀναλογίαν ἀμφοτέροις δείξω τοῖς μέρεσι , ταὐτότητα τρόπον τινὰ εἰσάγω · ἐπεὶ γὰρ κάλλιστον μὲν μέρος τοῦ σώματος ὁ ὀφθαλμός , ἐξαίρετον δὲ μέρος ὁ νοῦς τῆς ψυχῆς , ὅν φημι λόγον ἔχει ὁ ὀφθαλμὸς ἐν σώματι , τοῦτον νοῦς ἐν ψυχῇ . ὁρᾷς ὡς τἆλλα μὲν διάφορα , σῶμα καὶ ψυχή , καὶ ὀφθαλμὸς καὶ νοῦς , ἡ δὲ ταὐτότης κατὰ μόνην τὴν ἀναλογίαν εὑρίσκεται ; ἐπεὶ τοίνυν τοσαυταχῶς τουτὶ τὸ ὄνομα λέγεται , οὐκ ὀφείλει τις ἐξακούειν τῆς ταὐτότητος κατὰ πᾶσαν ἀδιαφορίαν , εἴ γε λογικαῖς μεθόδοις ὡμιληκέναι βρενθύεται , ἀλλ´ οὐδ´ ἀπολύτως τιθέναι τὸ ταὐτόν , προστιθέναι δὲ ἢ τὸν ἀριθμὸν ἢ τὸ εἶδος ἢ τὸ γένος ἢ τὴν ἀναλογίαν . ὁ δ´ Ἀνόμοιος , πρὸς τὴν τοσαύτην μύων τεχνολογίαν ἢ ἀμαθῶς ἔχων τῆς λογικῆς ἐντρεχείας , ‘ εἰ ταὐτόν ’ φησίν ‘ ὁ υἱὸς τῷ πατρὶ κατ´ οὐσίαν , ἔσται ’ ἢ οὗτος ἀγέννητος , ἐπειδὴ κἀκεῖνος , ἢ καὶ ὁ πατὴρ γεννητός , ἐπειδὴ καὶ ὁ υἱός , ἵν´ ᾖ ὁ μὲν πατὴρ ἀγεννητογέννητος , ὁ δὲ υἱὸς ‘ γεννητοαγέννητος ’ . Τὰ μὲν παρ´ ἡμῶν ταυτί , ἀκούσωμεν δὲ καὶ τῆς θείας τοῦ πατρὸς σάλπιγγος . πρὸς γὰρ τὸν ἠρωτηκότα , ‘ καλῶς ’ , φησίν , ‘ εἴπερ οὐσία θεοῦ τὸ ἀγέννητον ’ · τοῦτο δὲ ἀνοησίαν τῷ Ἀνομοίῳ προστρίβεται σὺ γάρ , φησίν , αὐτὸς κατὰ σαυτοῦ ψῆφον ἐξήνεγκας · ὅρα γὰρ ὅπως ἠρώτηκας .",
        "Label": "BAD."
    },
    {
        "Single Index": 73,
        "Text": "Πῆξον οὖν μοι ταχέως τὴν νυμφικὴν παστάδα · καί μοι ἑτοίμασον τὸν δεσμόν , δυσὶν ὁμοζύγοις ( ὡς εἴρηται ) , ἐμοί τε γνωρίμῳ καὶ ἀγνώστῳ ἑτέρῳ τὴν ἐρωμένην κάλλιστα νυμφευόμενος · καὶ μὴ ἄλλως ποίει ( ἐγὼ γὰρ ὁ νυμφίος οὐκ ἐφ´ ἑτέροις συντίθεμαι τῷ μεγάλῳ βουλήματι ) · καὶ ἐπὶ πᾶσι , μέμνησό σου τῶν συνθηκῶν . Τῷ Κυζίκου κῦρ Ῥωμανῷ . Ὁ θαυμασιώτατός μοι δεσπότης ὁ Κυζίκου καὶ πάλιν αὖθις , νῦν μὲν σῖτον , νῦν δὲ κριθήν , νῦν δὲ ἄλλο τι · καὶ μέχρι τίνος ; μὴ γὰρ θάλασσα εἶ , καὶ εἰσβάλλουσιν εἰς σὲ οἱ ἀένναοι ποταμοὶ ἵνα πάντοτε μένῃς καὶ κενούμενος καὶ πληρούμενος ; Εἰ γὰρ καὶ πυροφόρος ἡ Κύζικος , καὶ ἀμύθητος αὐτῇ τοῦ γενήματος ἡ πηγή , ἀλλὰ τὸ ἀπορρέον πολύ · εἰ δὲ τοσοῦτον ὁπόσον τοῖς ἐξοχετεύουσι ταύτην ἐξαρκεῖν ποταμοῖς , οὐ κωλύω τὴν ἀπορροήν · βάλλ´ οὕτως , καὶ εὐστοχώτατα πρὸς ἡμᾶς ἀποτόξευε . Πότε δέ μοι καὶ κομίσεις τὰ περὶ τοῦ Εὐρίπου ποθεινὰ εὐαγγέλια ; Πότε μοι τοῦτον κἂν τῷ λόγῳ ἀποκτενεῖς ; Μέχρι δέ τινος ἐκεῖνος βιώσεται , καὶ προσθήσει τοῖς ἔτεσιν ; Ἔγωγ´ οὖν αὐτὸν πρὸ ἐνίων ὀλυμπιάδων ἰδών , ὥσπερ οἰωνισάμην , τοσοῦτον αὐτὸν διέφθειρεν ἡ ῥυτίς , καὶ ἐμαντευσάμην ὡς αὐτίκα τεθνήξεται . Τί οὖν ἔτι βιοῖ ; Βαβαὶ τοῦ ῥᾳθύμου καὶ ἐκλελησμένου Χάρωνος . Γέγονε δὴ αὐτῷ ὥσπερ σύμβολον παλιγγενεσίας καὶ τὸ τῆς μονῆς ὄνομα · καὶ ὁ Ἀρτιγένης ἐκεῖνος ἀφ´ οὗ τὸ φροντιστήριον ἐπικέκληται , ὥσπερ ἄρτι γεννώμενον τὸν γέροντα δείκνυσιν . Ἡ δέ γε φήμη μάτην » θεὸς « παρὰ τῶν ποιητῶν ἤκουε · ψεύδεται γὰρ ὁπόσα καὶ τὸ πρὶν ὁ Ἀπόλλων . Πολλοὶ μὲν γὰρ ἐκεῖνον κατὰ τὸν Ἀσκραῖον τεθνηκέναι ἐφήμιξαν , καὶ ἔτι » φημίξουσι « · ὁ δὲ ζῇ μὲν ὡς ὁ Τιθωνός , ἰσχύει δὲ ὡς οἱ Γίγαντες , ἐσθίει δὲ ὡς ὁ Ἡρακλῆς , δέδοικα γοῦν μὴ καὶ ἀθάνατος κατὰ τοὺς Διοσκούρους γενήσεται , ἢ καὶ τεθνηκώς , αὖθις ἀναβιώσεται ὡς ἡ Ἄλκηστις . Ἀλλὰ ζήτω μὲν ὁ καλὸς γέρων ἐκεῖνος · καὶ ἐμοῦ γε ἕνεκα μὴ ἀποθάνοι ποτέ . Εὐρώστει δὲ καὶ αὐτὸς δεξιῶς πρὸς τούτῳ νοσοκομούμενος . Αἱ δὲ πηκταὶ φεῦ κατὰ τὴν θάλασσαν ἀπολώλεσαν . Τῷ μητροπολίτῃ Κυζίκου κῦρ Ῥωμανῷ .",
        "Label": "BAD."
    },
    {
        "Single Index": 359,
        "Text": "Ταῦτα εἰπὼν καὶ ἐκθετήσας τὴν διαίρεσιν , τὸ πρότερον μέρος τῆς πρώτης διαιρέσεως καὶ πάλιν ἐπεξεργάζεται , ὅτι οὐχ οἷόν τε πάντα ἠρεμεῖν · εἰ γὰρ οὕτως ἔχει καθάπερ ὁ λέγων ἓν τὸ ὂν καὶ ἀκίνητον , ἀλλὰ μάχεται τῇ αἰσθήσει οὗτος ὁ λόγος . Καὶ ὑποθετέον ἢ ἐμέ , φησί , ψεύδεσθαι , ἢ ἐκεῖνον κατὰ τὴν δόξαν , καὶ ἡ ψευδὴς δόξα κίνησίς ἐστιν . Ὥστε ἔσται κἂν διὰ ταῦτα κίνησις . Ἀλλὰ ταῦτα ὡς ἀρχὰς ἀναποδείκτους δεῖ τιθέναι . Ὁμοίως καὶ τὰ ἕτερα δύο , ἃ καὶ προανεσκεύασεν , ἔχουσιν . ( Λοιπὸν οὖν θεωρῆσαι . . . ) . Ἐπεὶ τριχῶς διελὼν περὶ τῶν κινουμένων καὶ κινούντων τὰ δύο μέρη τῆς διαιρέσεως ἀπεδοκίμασε , τὸ τρίτον δὲ πάλιν διελὼν εἰς τρία , τὰ δύο μέρη τῆς διαιρέσεως ἀπεδοκίμασε . Τὸ τρίτον δὲ πάλιν διελὼν εἰς τρία , τὰ δύο μέρη τῆς ὑποδιαιρέσεως ἀπεβουκόλησε , λοιπόν , φησί , θεωρῆσαι καὶ περὶ τοῦ τρίτου , τοῦ τὰ μὲν ἀεὶ κινεῖσθαι , τὰ δὲ ἀεὶ ἠρεμεῖν , τὰ δὲ κινεῖσθαι καὶ ἠρεμεῖν ἀνὰ μέρος , ποτὲ μὲν τοῦτο , ποτὲ δὲ ἐκεῖνο . Καὶ πάλιν ἀπὸ διαιρέσεως ποιεῖται τὴν περὶ τούτων διδασκαλίαν , ὅτι τῶν τε κινουμένων καὶ τῶν κινούντων τὰ μὲν κατὰ συμβεβηκὸς κινεῖ , ὡς τὸ μουσικὸν ἰατρεύει καὶ ὅτι ὁ ἰατρὸς μουσικός , καὶ τὰ μόρια , ὡς ὁ ἄνθρωπος πλήττει , ὅτι ἡ χείρ , καὶ αὖθις κινεῖται ὡς ὁ γραμματικὸς ὑγιάζεται , ὅτι ὁ νοσῶν καὶ παρὰ τοῦδε πλήττεται , ὅτι παρὰ τῆς χειρὸς αὐτοῦ · καὶ τοῦτό ἐστι κατὰ τὸ μόριον . Τὰ δὲ καθ´ ἑαυτὰ καὶ κινεῖ καὶ κινεῖται ὅσα κατὰ ἀπόφασιν τούτων δὴ τῶν κατὰ συμβεβηκὸς καὶ τῶν κατὰ μόριον εἰσί . Τῶν δὲ καθ´ αὑτὰ πάλιν ἑτέραν διαίρεσιν ποιεῖται , ὅτι τὰ μὲν φύσει τὰ δὲ βίᾳ καὶ παρὰ φύσιν . Καὶ τοῦτό ἐστι μᾶλλον ἐπὶ διαιρέσεως , ἡ δὲ πρώτη διαίρεσις τὰ μὲν ὑφ´ αὑτοῦ , τὰ δὲ ὑπ´ ἄλλου · τὸ γὰρ ὑφ´ ἑαυτοῦ κινούμενον , φησί , καὶ φύσει κινεῖται , διότι ἐν ἑαυτῷ ἔχει τὴν ἀρχὴν τῆς κινήσεως . Διὸ τὸ μὲν ζῷον ὅλον , ὅταν μὴ διαιρῶμεν αὐτὸ εἰς ψυχὴν κινοῦσαν καὶ σῶμα κινούμενον αὐτοκίνητον . Τὸ δὲ σῶμα μόνον ἐνδέχεται καὶ φύσει καὶ παρὰ φύσιν κινεῖσθαι · ἐπεὶ γὰρ πᾶν σῶμα ἐκ τῶν στοιχείων , μᾶλλον δὲ ἄλλα στοιχεῖα πλεονάζει ἐν ἄλλοις , οἷον τὸ γεηρὸν ἐν τοῖς λίθοις , τὸ ἀερῶδες ἐν τοῖς ξύλοις , διὸ καὶ ἐπιπολάζει τοῖς ὕδασι καὶ πάλιν τὸ γεηρὸν ἐν ἰατρικοῖς φαρμάκοις , τὸ δὲ ἀερῶδες ἐν ἐλαίῳ .",
        "Label": "BAD."
    },
    {
        "Single Index": 13,
        "Text": "Οὐκ ἐπιδοιάζει δὲ πρὸς τὴν ἱκετείαν , οὐδ´ οἷον ἐπιθρηνεῖ πρὸς τὴν δέησιν , ἀλλ´ ἠρέμα τὰς χεῖρας ἐκτείνουσα , ὡς αὐτόθεν ληψομένη τὴν χάριν , θαρρεῖ τὴν εὐχήν . Αἱ δὲ τῶν ὀμμάτων βολαί , ἁπανταχῇ τὸ θαυμάσιον · μερίζεται γὰρ οὐρανῷ καὶ γῇ , ἵν´ ἄμφω ἔχῃ , ᾧ τε πρόσεισι , καὶ ὑπὲρ ὧν τοῦτο πεποίηται . Τοῦτο γοῦν τὴν πρώτην ἰδών , ἥρπασα · τὸ δὲ λοιπὸν πλῆξαν τοὺς ὀφθαλμούς , ὑπερβέβηκεν . Ἐντεῦθεν οὖν εὐδαίμων ἡ μονὴ τῶν Καθαρῶν , ἢ τῇ Ἐδὲμ ἡ ξύμπασα γῆ . Κύνα σέ τινες τοῦ κοινοῦ φασιν , οὐκ ἀπεικότως που καταστοχαζόμενοι · κύων γὰρ ὄντως ἦσθα Ἀρραβικός , καὶ κύων τὴν ἀναισχυντίαν , οὐ τὴν παρρησίαν , καὶ τὸ γαστρίμαργον , οὐ τὸ ἐφίμερον , καὶ τὴν ὑλακήν , οὐ τὴν φυλακήν , καὶ μὴ δάκνειν μὲν εἰδὼς τοὺς αὐτόχρημα λύκους κατὰ σέ , κατεσθίειν δὲ τὰ πρόβατα · καὶ γὰρ οὐ τοσοῦτον εἴργασαι τοὺς κακοσχόλους δεινόν , ὅσον τοὺς τὸν βίον σεμνὸν ἕλκοντας καὶ ἀπράγμονα . Ἀλλ´ ἐξεύρηταί τις μηχανή , κύον , δι´ ἧς παύσῃ τοὺς ἀτυχεῖς λαθροδηκτῶν . Φασὶν οἱ πάλαι σοφοὶ κυνῶν τοὺς τῶν προβάτων γευομένους ἐξ αὐτῆς κατακόπτειν καὶ ἀναιρεῖν , ὥστε οὐκ ἂν φθάνοις κατακοπτόμενος καὶ ἀπωλείᾳ παραδιδόμενος · δεῖ γὰρ οὕτως , ἤπερ βιοῦντα , ἐπηρκέναι τὸ κέντρον , καὶ τρέφειν τὸν ἰὸν κατὰ τοὺς σκορπίους ἢ τοὺς κεράστας ἄττειν τε καὶ σφαδάζειν , ὃν δὴ πλήξειας , καὶ ᾧ τὸν ἰὸν ἐξεμέσειας . Ἀλλὰ σὲ ἡ πρόνοια κακὸν κακῶς θᾶττον ἐκτρίψειεν , ὡς μὴ καθά τις λύμη μεταδῷς τοῖς παρατυγχάνουσι τοῦ δεινοῦ · ἐν ἐγκλήμασι γὰρ καὶ χαλεπαῖς αἰτίαις καὶ συμφοραῖς ἀνιάτοις βούλει πάντας ἐτάζεσθαι . Διὰ ταῦτά σε δεῖ , ὡσεί τινα ὄφιν ὀλέθριον ἢ φαλάγγιον ἰοβόλον , προσαράσσεσθαι τῇ πέτρᾳ καὶ προσκροτεῖσθαι , μή πως δήξῃς τινὰ καὶ αὖον εὐθέως ἀποφήνῃς καὶ ἄναυδον . Βαθεῖ με τῷ κάρῳ τῆς ἀθυμίας , καὶ ὡς ὑπὸ μανδραγόρᾳ καθεύδοντα , διύπνισας σύ , τῷ θελκτηρίῳ σου τῶν ἰύγγων μᾶλλον καταγοητεύσας καὶ καταθέλξας , ἢ τοὺς τῷ νησιώτῃ κατὰ τὴν πλάνην ἐφεπομένους ὁ θρυλλούμενος τῷ μύθῳ λωτός . Ἀλλὰ δραστικωτέρας εἴης ἡμῖν τὰς Σειρῆνας ἐπιδαψιλεύων τῶν λόγων σου , καὶ γραφίδι χαράττοιο καὶ μέλανι , καὶ ἔναυλον ἔχοιμεν τὴν συνῳδίαν αὐτῶν , ἀλλὰ μὴ ἀφιπταμένην , ἢ καὶ εἰς ἀέρα χεομένην .",
        "Label": "BAD."
    },
    {
        "Single Index": 336,
        "Text": "Ἐπεὶ γὰρ δέδωκάς τε τὸν λόγον καὶ εἴληφας , οὐκ ἔφθης τρίτην μοι τὴν ἐπὶ τούτοις συνουσίαν ποιήσασθαι καὶ ἁλίσκῃ , ὧν αὐτὸς ἔλεγες χαρίτων ἐμῶν , καὶ Πλάτωνά με ὁ νέος Ἀριστοτέλης ποιεῖς , φοιτῶν τε παρ´ ἐμὲ καὶ τῆς Ἀκαδημίας προτιθεὶς τὸν Περίπατον καὶ τήν τε γλῶτταν πρὸς δρόμον ῥητορικὸν ἐπασκῶν καὶ τὴν ψυχὴν σεμνύνων τοῖς δόγμασιν · ἀκρότητι δὲ νοῦ καὶ φύσεως δεξιότητι παριὼν ἔστιν οὗ τὸν διδάσκαλον , καὶ γενναίως ἀντιδραττόμενος , οὐχ ὡς ὁ Σταγειρίτης εἴρων ἐφαίνου καὶ τωθαστής , οὐδὲ λακτίζειν ᾤου δεῖν οἷα πῶλος τὸν γεγεννηκότα , ἀλλὰ μεμνημένος τοῦ γάλακτος , τὴν πρεσβυτέραν τροφὴν οὐκ ἠτίμαζες · ἀμφοτέρων δὲ καὶ τῶν ἕξεων ἐχόμενος ἐπιμελῶς , ὅση τε τὸν ἐν ἡμῖν ἀναχωννύει νοῦν καὶ ὅση τὴν γλῶτταν εἰς λόγους ἐπαίρει , τὴν τοῦτο κατορθοῦσαν μᾶλλον τέχνην ἐζήλους , ἣ δή σε καὶ γεννησαμένη καὶ σπαργανώσασα , γαλακτοτροφήσασά τε καὶ τελειώσασα , ἐπίσημον ἐξ αὐτῆς ἀπειργάσατο . Ἐπὶ ταύτῃ δὲ καὶ τὴν Ἰταλῶν Μοῦσαν προσειληφώς , ἐπειδὴ καὶ ταύτης μᾶλλον τοῖς ὅσοι πολιτεύονται δεῖ , ἓν εἶδος ἐξ ἀμφοῖν τὸ κάλλιστόν τε καὶ τελεώτατον τῇ σῇ περιεποιήσω ψυχῇ . Διὰ ταῦτα γοῦν σε ἑῴα τε λῆξις ἔγνωκε καὶ ἑσπέριος , ἑτέροις μὲν δικάζουσι παρεστῶτα , οὐδὲν δὲ ἧττον ἐκείνων τιμώμενον , εἰ μὴ καὶ μᾶλλον , ὅσῳ οἱ μὲν τὸ σχῆμα τῆς δίκης ὥσπερ ἐπὶ σκηνῆς προεβάλλοντο , σὺ δὲ μετὰ τῆς οἰκείας ἐφαίνου στολῆς , καὶ τοῖς μὲν ἡ τύχη , ὡς οὐκ ἔδει , τῆς τέχνης προκαθηγήσατο , ἣν οὐδὲ προσειλήφεσαν , σὺ δὲ ἀπὸ τῆς τέχνης ἀρξάμενος ἐπὶ τὴν τύχην ἀνήχθης · καὶ ὥσπερ οἱ μυσταγωγούμενοι περιρραντηρίοις τισὶ πρότερον καὶ τοιαύταις καθάρσεσιν ἀφαγνίζονται , οὕτω δὴ καὶ σὺ πρὸ τῆς ἐν βασιλείοις διαγωγῆς ἑαυτὸν καθηράμενος , οὕτως ἐπ´ ἐκεῖνα βεβάδικας , ἐν οἷς δὴ καὶ τὴν προκάθαρσιν οἵα καὶ τὴν προπαίδειαν ὅση παρέστησας , οὐ λόγοις μόνον αἱρῶν τὸν κρατοῦντα , οὐδὲ δρόμῳ γλώττης καὶ τάχει χειρός , οὐδ´ ἐν οἷς μὲν ὑπαγορεύειν ἔδει φθάνων τὸν σημειούμενον , ἐν οἷς δὲ γράφειν πλέθροις ὅλοις προθέων τοῦ λέγοντος , ἀλλὰ καὶ τοῖς ἤθεσι καὶ τοῖς σχήμασιν ἐφήρμοστό σοι πάντα καὶ κατάλληλα ἦν πρὸς ἄλληλα . Ὅ τε γὰρ γέλως σοι αἰδοῖ σύγκρατος καὶ τὴν αἰδῶ ἱλαρὰν ἡ τῆς ψυχῆς χάρις ἐδείκνυεν , ἀπήνθιστο δέ σοι καὶ τὸ στόμα Μούσαις ἅμα καὶ Χάρισι καὶ οὔθ´ αἱ Μοῦσαι τῶν Χαρίτων ἄτερ οὔθ´ αἱ Χάριτες τῶν Μουσῶν χωρὶς ἐπεδείκνυντο .",
        "Label": "BAD."
    },
    {
        "Single Index": 134,
        "Text": "εἰ γάρ τις ἐξ αἰῶνος τούτῳ κεκίνηται , ὁ Πρόδρομος ἐκδηλότερον , ἅτε καὶ κατοπτεύσας τοῦτο σωματικώτερον · τοῦτο κατὰ τῆς ἀπογνώσεως εὕρημα · τοῦτο τρίβος , φέρουσα τοῖς ἀφ´ ὧν ὠλισθήσαμεν · τοῦτο τοὺς πάντα νεανικούς , καὶ ὀνομαστοτέρους μὲν τῶν τοῦ Ἐνάκ , πλατύνοντας δὲ κατὰ πήχεις τὰ φυλακτήρια καὶ τὸ στόμα τιθέντας εἰς οὐρανόν , ἰχθύων ἀφωνοτέρους εἰργάσατο , εἰδότας μὲν ὅτι θεῖον , ὑφορωμένους δὲ τὴν ἀντίθεσιν , ὅτι δὲ ἀνθρώπινον , μὴ καὶ κτείνοιντο , δεδοικότας εἰπεῖν , πάντων θεῖα τὰ ἐκείνου καὶ λογιζομένων καὶ τιθεμένων . τοιοῦτος ἐκεῖνος ὁ τῆς ἐκ νεφῶν δημηγορίας ὑπογραφεύς , ὁ ἐξ ἀγόνων καὶ ὑπὲρ πᾶσαν γονήν , ὁ ἐκ γῆς καὶ ἠκριβωκὼς τὰ οὐράνια , ὁ ἄτροφος μικροῦ καὶ ἀσώματος , ἡ νόμου κρηπὶς καὶ ἀρχὴ τοῦ εὐαγγελίου καὶ κοινὸς ὅρος τῶν ἀμφοτέρων , συνάγων τῷ Μεσσίᾳ τὰ διεστῶτα , ὁ καὶ γεννητῶν μείζων καὶ προφητῶν περισσότερος τῷ βίῳ καὶ τῷ τυχεῖν ὧν ἐπεθύμουν ἐκεῖνοι , ὁ τοῖς ὑπὸ γῆν προκαταδὺς τῷ ἀκορέστῳ τῆς σωτηρίας , οὗ θεία μὲν ἡ ὠδίς , ὁ δὲ βίος θειότερος , καὶ ἀμφότερα ἐπουράνια . τούτου ὁ ὑπερβάλλειν αὐχῶν πάντῃ ἠλίθιος · εἰ γὰρ ὁ ἐγγίζων οὐδείς , ὁ καὶ παραθέειν αὐχῶν εὐηθέστερος . ὁ μέντοι τῶν δευτερείων ἠξιωμένος ἀναμφιλέκτως τῶν προτέρων ὁ πρώτιστος . Μέχρι μὲν τούτων ῥᾳδία ἡ τρίβος καὶ οἵαν πατήσαιεν πόδες βασίλειοι · τὰ δ´ ἑξῆς ( ὢ τῆς ἀνωμαλίας — φεῦ τοῦ πᾶσιν ἐποφθαλμοῦντος καλοῖς ) ᾅδης καὶ ὕδωρ καὶ πῦρ ἄπληστα κατὰ τὴν παροιμίαν καὶ τὸ τέταρτον ἀπληστότερον · τὸ δ´ ἔστι κατά γε τὸν ἐμὸν λόγον ὁ πονηρός , ἀεὶ τῆς ἀνθρώπων ἀπωλείας οὐκ ἐμπιπλάμενος · καὶ γὰρ ἀνθρωποκτόνος ἀπ´ ἀρχῆς καὶ ἔπειτα λυσσωδέστερος καὶ οὐκ ἄν ποτε ‘ ἱκανὸν ’ ἐρεῖ , ἐστ´ ἂν καὶ εἷς ἄνθρωπος ἀνθέξοιτο τοῦ καλοῦ . μετὰ μέντοι τὴν οἰκονομίαν , ἅτε τῷ ξύλῳ βληθείς , τυχὸν φορητότερος · τὰ δὲ πρὸ τοῦ , τῆς ὠμότητος ὅση καὶ μάλιστά γε τῷ προκειμένῳ . πρὸς γὰρ τὸ ὑπερέχον εἰς ἀρετὴν ἰταμώτερος · ἐπεὶ γὰρ ἀμέσως συμπλεκόμενος οὐκ εἶχε κρατεῖν , ὅτι μὴ καὶ πίπτειν πυκνότερον , ἀνδράσι πονηροτέροις εὐληπτότερον κατανύει τὸ βούλημα . τὸ δὲ ὅπως , ὡδί πως καὶ ὑφηγήσομαι .",
        "Label": "BAD."
    },
    {
        "Single Index": 321,
        "Text": "ἔστι δὲ τὸ ταὐτόν , ‘ ὡς ἐν τύπῳ εἰπεῖν , ἢ ἀριθμῷ ἢ εἴδει ἢ γένει ’ , ἤ , ὡς ἐν ἄλλοις ὁ φιλόσοφος εἴρηκε , καὶ ‘ ἀναλογίᾳ ’ . ἀριθμῷ μὲν οὖν εἰσι ταὐτά , ὅσα δὴ περὶ ἓν ὑποκείμενον λέγεται , ὥς πού φαμεν τὰ πολυώνυμα · ξίφος γὰρ καὶ σπάθη καὶ φάσγανον ταὐτὰ τῷ ἀριθμῷ , ὅτι ἐν αὐτοῖς τὸ ὑποκείμενον πέφυκεν αὐτὸ ἑαυτῷ ἀδιάφορον καὶ μὴ ποικιλλόμενον τοῖς ὀνόμασιν · εἴδει δὲ ταὐτά , ὅσα ὑφ´ ἓν μὲν εἶδος τάττεται , διίσταται δὲ ἀπ´ ἀλλήλων τῷ ἀριθμῷ καὶ ταῖς ὑποστάσεσιν ἑαυτῶν τεμνόμενα κατὰ τὸ εἶδος οὐ διεστήκασιν . αὖθις δὲ τὰ ἑτεροειδῆ ἀριθμῷ μὲν καὶ εἴδει τὴν πρὸς ἄλληλα εἰλήχασι διαφοράν , κοινὸς δὲ ἐπ´ αὐτοῖς ὁ τοῦ γένους λόγος . εἰ δέ πού φαμεν ἐν ἀναλογίᾳ ταὐτότητα , τοιαύτη ἐστὶν ὡς ἐν παραδείγματι σῶμά πού φαμεν καὶ ψυχήν , εἶτα τινὰ μέρη σωμάτων καὶ μέρη ψυχῶν , τὰ μὲν μείζονα , τὰ δὲ ἐλάττονα . ὅταν οὖν ἀναλογίαν ἀμφοτέροις δείξω τοῖς μέρεσι , ταὐτότητα τρόπον τινὰ εἰσάγω · ἐπεὶ γὰρ κάλλιστον μὲν μέρος τοῦ σώματος ὁ ὀφθαλμός , ἐξαίρετον δὲ μέρος ὁ νοῦς τῆς ψυχῆς , ὅν φημι λόγον ἔχει ὁ ὀφθαλμὸς ἐν σώματι , τοῦτον νοῦς ἐν ψυχῇ . ὁρᾷς ὡς τἆλλα μὲν διάφορα , σῶμα καὶ ψυχή , καὶ ὀφθαλμὸς καὶ νοῦς , ἡ δὲ ταὐτότης κατὰ μόνην τὴν ἀναλογίαν εὑρίσκεται ; ἐπεὶ τοίνυν τοσαυταχῶς τουτὶ τὸ ὄνομα λέγεται , οὐκ ὀφείλει τις ἐξακούειν τῆς ταὐτότητος κατὰ πᾶσαν ἀδιαφορίαν , εἴ γε λογικαῖς μεθόδοις ὡμιληκέναι βρενθύεται , ἀλλ´ οὐδ´ ἀπολύτως τιθέναι τὸ ταὐτόν , προστιθέναι δὲ ἢ τὸν ἀριθμὸν ἢ τὸ εἶδος ἢ τὸ γένος ἢ τὴν ἀναλογίαν . ὁ δ´ Ἀνόμοιος , πρὸς τὴν τοσαύτην μύων τεχνολογίαν ἢ ἀμαθῶς ἔχων τῆς λογικῆς ἐντρεχείας , ‘ εἰ ταὐτόν ’ φησίν ‘ ὁ υἱὸς τῷ πατρὶ κατ´ οὐσίαν , ἔσται ’ ἢ οὗτος ἀγέννητος , ἐπειδὴ κἀκεῖνος , ἢ καὶ ὁ πατὴρ γεννητός , ἐπειδὴ καὶ ὁ υἱός , ἵν´ ᾖ ὁ μὲν πατὴρ ἀγεννητογέννητος , ὁ δὲ υἱὸς ‘ γεννητοαγέννητος ’ . Τὰ μὲν παρ´ ἡμῶν ταυτί , ἀκούσωμεν δὲ καὶ τῆς θείας τοῦ πατρὸς σάλπιγγος . πρὸς γὰρ τὸν ἠρωτηκότα , ‘ καλῶς ’ , φησίν , ‘ εἴπερ οὐσία θεοῦ τὸ ἀγέννητον ’ · τοῦτο δὲ ἀνοησίαν τῷ Ἀνομοίῳ προστρίβεται σὺ γάρ , φησίν , αὐτὸς κατὰ σαυτοῦ ψῆφον ἐξήνεγκας · ὅρα γὰρ ὅπως ἠρώτηκας .",
        "Label": "BAD."
    },
    {
        "Single Index": 58,
        "Text": "Ἐπεὶ δὲ οὐδεὶς τῶν πάντων ἀπαράμιλλος τοῖς ἄλλοις ἐδόκει τῷ βασιλεῖ ἢ μόνος οὗτος , τῷ τε λόγῳ , τῷ τε μεγέθει τῆς ἀρετῆς , τῇ τε παντοδαπῇ γνώσει , τῶν ἄλλων ἐκεῖνος ἀφέμενος , ἐπὶ τουτονὶ μόνον θείῳ πνεύματι τρέπεται καὶ βιάζεται παντοδαπῷ γράμματι , καὶ μόλις μέν , πείθει δ´ οὖν ὅμως , οὕτω κινήσαντος τοῦ Θεοῦ . Καὶ εἴσεισιν αὖθις εἰς τὰ βασίλεια ὁ πρὸς τὰ θεῖα μετοικήσας ἀνάκτορα , οὐκ ἐκεῖθεν μεταθέμενος , ἀλλ´ ὥσπερ αἱ τῶν δυνάμεων κρείττους , ἄνω τε ὢν καὶ κάτω συμπορευόμενος τοῖς πολλοῖς . Εἴσεισι γοῦν , καὶ ὥσπερ νῦν πρῶτον τὴν βασιλίδα βλέπων τῶν πόλεων , ἐθαύμασε μὲν τοῦ μεγέθους ( ἐπελέληστο γὰρ ὅτι ἐν ταύτῃ ἀνῆκτο καὶ τέθραπτο ) , οὐκ ἐζήλωσε δὲ τῆς διαγωγῆς . Ἀλλὰ πῶς ἂν εἴποιμι τὴν εἴσοδον αὐτοῦ ἀκριβέστερον καὶ τοῖς πολλοῖς κατὰ μέρος διηγησαίμην , παρατυχὼν ἅπασι καὶ οἷος ἐγὼ ἐφ´ ἑκάστῳ τῶν γινομένων ἐμφιλοχωρῶν τῇ ψυχῇ ; Ἡμέρα μὲν οὖν ἤδη καθαρῶς ἐγεγόνει , ἧκε δέ τις ἀγγέλλων τῷ βασιλεῖ , ὡς ἀφίκετο αὐτῷ ὁ ζητούμενος , καὶ ἤδη πρὸ θυρῶν τῶν βασιλείων ἐφέστηκε . Καὶ ὃς αὐτίκα ἔξεισιν ὀλίγοις δή τισι καὶ τοῖς περὶ αὐτὸν μόνον δορυφορούμενος καὶ ὑπαντᾷ εἰσιόντι καὶ περιπτύσσεται , ὁ δέ — ἔδοξεν ἂν αὐτόν τις τότε , εἴ τις ἐγνώκει τὸ πρότερον , ἐπιλελῆσθαι μὲν τῶν ἠθῶν καὶ νενομίσθαι ἄλλον τινὰ ἢ ὃν ἠπίστατο . Οὔτε γὰρ ὑποπεπτώκει τῷ βασιλεῖ οὔτε ἀπ´ ἐλάττονος ὡμίλησε σχήματος , ἀλλ´ οὐδὲν αὐτῷ πρᾶγμα , εἰ καὶ πᾶσι κατέστεπτο στέμμασι καὶ πᾶσι κόσμοις ὡράιστο · ἀλλ´ αὐτῷ μὲν τῷ βασιλεῖ καὶ ὅση περὶ τοῦτον μερὶς καὶ εἴ τι ἐγγενὲς καὶ οἰκίδιον , ἀπεξεσμένος τις καὶ ἀσύμβλητος ἔδοξεν , ἐπεὶ δέ με καθεωράκει , τῶν ἄλλων ἀφέμενος , ἐμοὶ καὶ τὴν χεῖρα δίδωσι καὶ τὸ στόμα , » καὶ ταῦτ´ « , ἔφη , » ἐπέσκηπτον ; Ἐπὶ τούτοις ἡ σὴ περὶ τὰ βασίλεια προσκέκληται δύναμις ; Οὐ προὔλεγον , οὐ διεμαρτυρόμην , ὡς οὐκ ἄν ποτε ἑκὼν εἶναι τῆς ἡσυχίας ἐκσταίην καὶ τοσοῦτον καταβαίην τοῖς πράγμασιν « . » Ἀλλ´ οὐ καταβέβηκας « , εὐθὺς ἐγὼ ἀνθυπήνεγκα , » ἀλλ´ ἤδη που ἀναβήσῃ εἰς τὴν τῆς ἀρχιερωσύνης περιωπήν « . » Κατάβασις « , ἔφησε , » τοῦτο ἄντικρυς . Τί γὰρ ἂν εἴη τοῦ Θεοῦ ἐπέκεινα , οὗ ἐτελούμην ἐγὼ τὰ ἀπόρρητα ; « .",
        "Label": "BAD."
    },
    {
        "Single Index": 16,
        "Text": "Χαλδαῖοι μὲν γὰρ ἄω που ἐς μυριάδας ἐτῶν τεσσαράκοντα τὴν ἑαυτῶν σοφίαν ὑπερεκτείνουσιν , Αἰγύπτιοι δὲ καὶ τοῦτον τὸν ἀριθμὸν μυθευόμενοι ὑπερπαίουσι , καὶ Χαλδαῖοι μὲν διδασκάλους ἑαυτοὺς τῶν Αἰγυπτίων εἰσάγουσιν , Αἰγύπτιοι δὲ ἐπ´ αὐτοῖς μαθητιᾶν τοὺς Χαλδαίους μεγαλαυχοῦσιν ἀκριβέστερόν τε εἰδέναι τὰς τῶν οὐρανίων κινήσεις ἤπερ ἐκεῖνοι . Ἐγὼ δὲ Χαιρήμονι τῷ σοφῷ ἐντυχών , ἀνδρὶ γενναίῳ καὶ ἐλλογίμῳ ἱστορίαν συναγαγεῖν , εὗρον προτερεύουσαν τὴν τῶν Χαλδαίων σοφίαν τῆς σπουδαζομένης παρ´ Αἰγυπτίοις , διδασκάλους δὲ οὐδένας τῶν ἄλλων , ἀλλ´ ἀμφοτέρους προστατῶν ἰδίων τετυχηκότας . καὶ ψεύδονται τοῦτο Χαλδαῖοι ἀπὸ αἰτίας τοιαύτης . ἐπέκλυσέ ποτε τοῖς Αἰγυπτίοις τὴν χώραν ὁ Νεῖλος καὶ τά τε ἄλλα τούτων διέφθειρε καὶ ὁπόσα τῶν ἀστρονομουμένων ἐς βιβλία συγγεγραφήκεσαν . εἶτα δεῆσαν αὐτοὺς γνῶναι ἐκλείψεις τε καὶ συνόδους , παρὰ Χαλδαίων τὰς ἀφορμὰς τούτων συνηρανίσαντο . πονηροὶ δὲ οὗτοι περὶ τὴν μετάδοσιν γεγονότες τούς τε χρόνους τοῖς λόγοις μετήλλαξαν καὶ τὰς κινήσεις τῶν τε πλανήτων καὶ ἀπλανῶν παρὰ τὴν φύσιν αὐτῶν ἐκδεδώκασιν . εἶτα πρὸς τὰς ὑποθέσεις ἐξαπορουμένους τοὺς Αἰγυπτίους ὁμιλητὰς ἑαυτοὺς ἐκείνων ἐγκαταστήσασθαι καὶ μετενεγκόντας ἐπὶ σφᾶς τὴν ἀληθινὴν γνῶσιν τῶν ὄντων ἐν ὀπταῖς πλίνθοις ταῦτα ἐγγράψασθαι , ἵνα μήτε πῦρ αὐτῶν ἅπτοιτο μήτε ὕδωρ ἐπικλύσαν λυμαίνοι . Οὕτω μὲν οὖν Αἰγύπτιοι ἀτυχήσαντες περὶ τὴν ἑαυτῶν σοφίαν παρὰ Χαλδαίων ἀπατηθέντες αὖθις τοῦ σκοποῦ τετυχήκασιν . ἦρξε δὲ τούτοις τῆς σοφίας ὁ παλαίτατος Νίνος , μεθ´ ὃν τεσσαρεσκαιδέκατος Ὠάνης γενόμενος ἐκ τῆς μεσημβρινῆς ζώνης ἀφίκετο , ἰχθύος ἠμφιεσμένος δοράν , ἀφ´ Ἑρμοῦ καὶ Ἀπόλλωνος ἑαυτὸν γενεαλογῶν . ὃς δὴ καὶ πρῶτον αὐτῶν βεβασίλευκεν , ἀπάτῃ περιελθὼν καὶ τὴν γενομένην ἐξ ἀνάγκης σεληνιακὴν ἐπισκότησιν ὡς ἐσομένην ἐπαπειλήσας , ἐπεὶ μηδὲ βασιλεύεσθαι θέλοιεν . ἀφ´ οὗ δὴ πολλοστὸς Πρωτεὺς ἦρξεν αὐτῶν · μεθ´ ὃν δὴ Ῥαψίνιτος , ὃν δὴ καὶ ζῶντα ἐς ᾅδην Αἰγυπτίων μῦθοι κατάγουσι καὶ αὖθις ἀνάγουσι , συγκυβεύσαντα τῇ Δήμητρι καὶ νικήσαντα καὶ λαβόντα παρ´ αὐτῆς χειρόμακτρον χρύσεον . Σοφία δὲ Αἰγυπτίων τὸ πάντα λέγειν συμβολικῶς τά τε τῶν θεῶν εἴδη ἐν κιβωτίοις ἀποκρύπτειν , τὴν Σφίγγα δὲ μόνην ἀπὸ τῶν τειχῶν ἀποκρεμαννύειν . περιττοὶ δὲ διαφερόντως τὴν σοφίαν Αἰγύπτιοι , ὡς καὶ ὁ λόγος φησίν . οὗτοι γὰρ πρῶτοι τὴν ψυχὴν ἀπαθανατίσαντες ἕλξεσι καὶ πλάναις ἀμυθήτοις ἠνάγκασαν καὶ μέχρι πόας καὶ λίθου καταβιβάσαντες αὖθις εἰς τὴν οἰκείαν ζώνην ἀποκατέστησαν .",
        "Label": "BAD."
    },
    {
        "Single Index": 96,
        "Text": "Ὥστε συνόλως πάντα ( μὴ ὅτι τὰ κατά τι γινόμενα , ἀλλὰ τὰ ἁπλῶς γινόμενα · τοῦτο γάρ ἐστι τὸ οὕτω κείμενον ἐνταῦθα ) ἐξ ὑποκειμένων τινῶν γίνονται . Καὶ πάντα ταῦτα εἰπών , τὴν κοινὴν καὶ ἀνείδεον ὕλην λέγειν ἐᾷ . Τίνος χάριν ; Ἢ ὅτι περὶ ἐκείνης ζητεῖ καὶ οὐ βούλεται ποιεῖν τὸ ζητούμενον ὁμολογούμενον καὶ ὅτι κατ´ ἀναλογίαν τῶν τοιούτων ἁπάντων καὶ ἡ ὕλη γνωσθήσεται · τοῦτο γάρ ἐστι τὸ » νόθῳ λογισμῷ « τὴν ὕλην γινώσκεσθαι . Καὶ δῆλον ὅτι τὸ γινόμενον σύνθετόν ἐστι , καὶ ἔστι μέν τι τὸ γινόμενον , ἔστι δέ τι ὃ τοῦτο γίνεται . Γινόμενον δὲ ἔλεγε πρότερον τὸ ὑποκείμενον καὶ ὃ γίνεται τὸ πάθος , νῦν δὲ γινόμενον τὸ πάθος , ὃ δὲ γίνεται πάλιν διαιρεῖ τοῦτο εἰς τὸ ὑποκείμενον καὶ εἰς τὸ ἀντικείμενον . Ἔστιν οὖν λέγειν καὶ τὸ ὑποκείμενον γινόμενον , ὡς μεταβάλλον , καὶ τὸ ἀντικείμενον γινόμενον , ὡς τελειούμενον καὶ εἰδοποιούμενον . Καὶ πάλιν τὸ ὃ γίνεται καὶ τὸ ὑποκείμενον , ὡς δεχόμενον τὴν εἰδοποίησιν , καὶ τὸ ἀντικείμενον , ἤγουν τὸ ἄμουσον , ὡς , ὅτε μέν ἐστι , παρυφιστάμενον , ὅτε δὲ μὴ ἔστιν , ὡς μὴ ὑποχωροῦν · στέρησις γάρ ἐστιν , ἀλλ´ ὡς ἐλθούσης τῆς ἕξεως εἰδοποιούμενον ἄντικρυς , πλὴν οὐ καθ´ αὑτὸ ἀλλὰ κατὰ τὴ ὕλην . Ὥστε καὶ τὸ ὃ γίνεται κατὰ τὸ ὑποκείμενον ἔχει , ἡ δὲ κατὰ συμβεβηκὸς γένεσίς ἐστιν , ὅτε λέγομεν ἐγένετο ἐκ θερμοῦ μουσικός · πολλάκις γὰρ καὶ τοιοῦτόν τι ἐπί τινι συμβήσεται , ἀλλ´ οὐ καθ´ αὑτό · ὁ γὰρ μὴ μουσικὸς μουσικὸς καθ´ αὑτό . ( ὅτι γίνεται ἅπαν . . . ) . Ἤγουν ὁ μουσικὸς ἄνθρωπος ἐκ τοῦ ἀνθρώπου καὶ ἐκ τοῦ μουσικοῦ . Ἐπεὶ δὲ τὸ μὲν ὑπομένει , τὸ δὲ οὐχ ὑπομένει , τίθησι τὸ τρόπον τινά · πῶς γὰρ ἐκ μὴ ὑπομένοντος γενήσεταί τι καὶ οἱονεὶ συσταθείη ; Καὶ τὸν λόγον πιστοῦται τοῦτον ἐκ τῶν λόγων , τοῦ τε συναμφοτέρου καὶ τῶν ἁπλῶν καὶ ἐξ ὧν συνετέθη ὁ μουσικὸς ἄνθρωπος . Εἰ γοῦν διαιρεῖται ὁ τοῦ συναμφοτέρου λόγος εἰς τοὺς λόγους ἑκατέρου , λεχθείη ἂν καὶ τὸ πᾶν συγκείμενον ἐξ αὐτῶν · ὁ γὰρ λόγος ὁ τοῦ ἀνθρώπου καὶ ἕτερος ὁ τοῦ λευκοῦ συντεθεὶς ποιήσει τὸν τοῦ λευκοῦ ἀνθρώπου λόγον . Οὐκ εἶπε διαλύσεις τὸν λόγον τοῦ συγκειμένου , ἀλλὰ τοὺς λόγους , ὅτι , εἰ καὶ εἷς ἐστιν ὁ λόγος αὐτοῦ , ἀλλὰ σύνθετός ἐστι καὶ αὐτὸς καὶ λόγοι ἂν εἴη ὁ λόγος · ὡς γὰρ τὸ ὑποκείμενον σύνθετον , καὶ ὁ λόγος αὐτοῦ σύνθετος , καὶ εἰ διαλυθήσεται τὸ σύνθετον εἰς ἐκεῖνα , καὶ ἐξ ἐκείνων ἀνάγκῃ τοῦτο γενήσεται .",
        "Label": "BAD."
    },
    {
        "Single Index": 5,
        "Text": "ἀλλ´ ὁ μέν τις τὸ σαφὲς καὶ καθαρὸν ἐπετήδευσεν , οὐ μέντοι καὶ τῷ μεγέθει τὸν λόγον ἐπέρρωσεν , ὁ δὲ τῷ μὲν ἀξιώματι μεμεγέθυνται , ὀλλύει δὲ τὴν εὐκρίνειαν μὴ συνδιαιρομένην πρὸς τὸ ἀξίωμα · καὶ τῷ μὲν ὁ λόγος φυσικὴν ἀποστίλβει αὐγήν , ὁ δὲ τὸ ἐπιποίητον κάλλος ἠγάπησε . Λυσίας μὲν γὰρ αὐτόθι καλός , ὁ δὲ Ἰσοκράτης ἐντρίβεται · καὶ Θουκυδίδῃ μὲν ὁ λόγος ἐς ὑπερβάλλοντα ὄγκον , τῷ δὲ Ἡροδότῳ τοῦτο μὲν ἔλαττον , ἡ δὲ χάρις ἀκόρεστος . συγκεχωρήσθω οὖν καὶ τῷ Ἰταλῷ μὴ πάντῃ καλῷ , ἀλλ´ ἡ μὲν τέχνη ἔρρωται τούτῳ , τὸ δὲ κάλλος ἐρρύηκε . Διὰ ταῦτα ἀμελεῖ μὲν ἀκροατῇ πρὸς ἀχθηδόνα ὁ λόγος εὐθύς ( ἐκ γὰρ προοιμίων συνεσκεύασται καὶ συμπέφρασται ) , πεφροντισμένῳ δὲ οὔτε πλημμελὴς οὔτε φορτικός · καὶ χάριτας μὲν οὐκ ἐγχεῖ τῇ ψυχῇ , φροντίζειν δὲ καταναγκάζει καὶ πρὸς τοῖς εἰρημένοις ἔχειν τὸν νοῦν . πείθει δὲ οὐκ ἐκ στωμυλίας καὶ ἡδονῆς ( οὐ γὰρ ἔχει χαρίτων θήρατρα ) οὐδὲ θέλγει τῷ κάλλει οὐδ´ ἐφέλκεται τῷ ἡδεῖ , τυραννεῖ δὲ ὥσπερ καὶ βιάζεται τοῖς νοήμασι . καὶ ἶσος μὲν ἑνί τῳ οὐκ ἔστιν , ἀλληλουχεῖται δὲ τοῖς ἐνθυμήμασι καὶ διῆρται ταῖς ἐπιπλοκαῖς καὶ πρὸς ἑαυτὸν ἐπέστραπται . εἰ δὲ οἱ τοιοίδε τῶν χαρακτήρων τοῖς τελείοις ἀπονενέμηνται ῥήτορσιν , ἀλλ´ οὐδ´ Ὅμηρος τοὺς μὲν Αἰακίδας ἐχαρακτήρισεν ἀκριβῶς · εἰ δέ τις ἐν τῷ στρατοπέδῳ ψυχαγωγὸς τοῦτον ἀφῆκεν ἀμόρφωτον , ἐπεὶ καὶ τὸ κάλλος πρῶτον μὲν ἐν τῷ νῷ , ἔπειτα καὶ οἷς ἐκεῖνο παραγεγένηται , ἀλλ´ οὐδὲν ἧττον καὶ τὸ μετέχον καὶ τὸ μετεχόμενον ἐπαινοῦμεν . καὶ ἄλλως μὲν ἐν Πλάτωνι τὸ κάλλος τοῦ λόγου ἐπαινεσόμεθα καὶ τὸ μέγεθος , ἄλλως δὲ ἐν Ξενοκράτει καὶ ἄλλως ἐν Αἰσχίνῃ τῷ Σωκρατικῷ · καὶ οὕτω θαμὰ καταβαίνοντες Σκοπελιανοῖς καὶ Νικήταις αὐτὸ προσαρμόσομεν καὶ πρὸς τὴν ἑκάστου τέχνην καὶ δύναμιν τὰς ἀρετὰς τοῦ λόγου ἀκριβωσόμεθα . Μὴ τοίνυν μηδ´ ὁ Ἰταλὸς ἀπαξιούσθω τῶν χαρακτήρων , ἀλλ´ αὐτός τέ μοι κεχαρακτηρίσθω καὶ πᾶς ὅστις ἄλλος τῶν ὁμιλητῶν . ἀσπάζομαι γὰρ ὑμῶν καὶ τὰ νεογιλὰ τῶν λόγων γεννήματα · παρ´ ἐμοῦ γὰρ ὁ τόκος ὑμῖν .",
        "Label": "BAD."
    },
    {
        "Single Index": 161,
        "Text": "τὰς γὰρ ὑποχθονίους κολάσεις ἐνδεικνύμενον τὸ λόγιον ‘ χθὼν ’ αὐτούς , φησί , ‘ κατωρύεται ’ , τοῦτ´ ἔστιν , ἐπιμυκᾶται αὐτοῖς ὁ ὑπὸ γῆν τόπος καὶ οἷον λεοντῶδες ἐπηχεῖ ὤρυγμα . διότι φησὶν ὁ Πρόκλος · ‘ τῶν συγγενικῶν ψυχῶν ὁμοφυής ἐστιν ἡ σύνταξις , καὶ αἱ μήπω ἀπολυθεῖσαι τῶν τῆς φύσεως δεσμῶν ἐν τοῖς ὁμογενῶν κατέχονται πάθεσι . δεῖ οὖν καὶ ταύτας τὸ μέρος τυχεῖν τῆς ὅλης δίκης καὶ ἀναπλησθείσας διὰ τὴν φυσικὴν συγγένειαν τῶν μιασμάτων καθαρθῆναι πάλιν ἐξ αὐτῶν . ’ Χαλδαϊκὸν λόγιον . μὴ συναυξήσῃς τὴν εἱμαρμένην . Ἐξήγησις . εἱμαρμένην οἱ σοφώτεροι τῶν Ἑλλήνων τὴν φύσιν κατονομάζουσι , μᾶλλον δὲ τὸ πλήρωμα τῶν ἐλλάμψεων ὧν ἡ τῶν ὄντων φύσις εἰσδέχεται . ἔστι δὲ πρόνοια μὲν ἡ ἄμεσος ἀπὸ τοῦ θεοῦ εὐεργεσία , εἱμαρμένη δὲ ἡ διὰ τῆς τοῦ εἱρμοῦ τῶν ὄντων συμπλοκῆς τὰ ἡμέτερα κυβερνῶσα . καὶ ὑπὸ πρόνοιαν μὲν κείμεθα , ὅταν νοερῶς ἐνεργῶμεν , ὑπὸ δὲ εἱμαρμένην , . ὅταν καὶ σωματικῶς . ‘ μὴ ’ οὖν , φησίν , ‘ αὐξήσῃς τὴν εἱμαρμένην ’ σαυτῷ , ἀλλ´ ὑπὲρ ταύτην γενοῦ καὶ ὑπὸ μόνῳ θεῷ κυβερνήθητι . Χαλδαϊκὸν λόγιον . οὐ γὰρ ἀπαὶ πατρικῆς ἀρχῆς ἀτελές τι τροχάζει . Ἐξήγησις . πάντα , φησίν , ὁ πατὴρ παράγει τέλεια καὶ αὐτάρκη κατὰ τὴν ἑαυτῶν τάξιν . ἡ δὲ τῶν γεννωμένων πολλάκις ἀσθένεια καὶ ὕφεσις παρυφίστησι τὴν ἔνδειαν ἑαυτοῖς καὶ τὸ ἀτελές . ἀλλ´ ὁ πατὴρ πάλιν ἀνακαλεῖται τὴν ἔνδειαν πρὸς τὸ τέλειον καὶ ἐπιστρέφει εἰς τὴν αὐτάρκειαν . τοιοῦτόν ἐστι καὶ τὸ παρὰ τοῦ ἀποστόλου Ἰακώβου τοῦ ἀδελφοῦ τοῦ κυρίου ἐκπεφωνημένον ἐν προοιμίοις τῆς ἐπιστολῆς αὐτοῦ · ‘ πᾶν δώρημα τέλειον ἄνωθέν ἐστι καταβαῖνον ἐκ τοῦ πατρὸς τῶν φώτων . ’ οὐδὲν γὰρ ἀτελὲς παρὰ τοῦ τελείου πρόεισι , καὶ μάλιστα ὅταν τύχωμεν τὸ παρ´ αὐτοῦ πρώτως χεόμενον αὐτίκα δέξασθαι . Χαλδαϊκὸν λόγιον . ἀλλ´ οὐκ εἰσδέχεται κείνης τὸ θέλειν πατρικὸς νοῦς , μέχρις ἂν ἐξέλθῃ λήθης καὶ ῥῆμα λαλήσῃ , μνήμην ἐνθεμένη πατρικοῦ συνθήματος ἁγνοῦ . Ἐξήγησις . οὐ παραδέχεται ὁ πατρικὸς νοῦς τῆς ψυχῆς τὰς τῶν θελημάτων ὁρμάς , μέχρις ἂν αὐτὴ ἐπιλάθηται μὲν τῆς λήθης ὧν πεπλούτηκε παρὰ τοῦ παναγάθου πατρός , ἔλθοι δὲ εἰς ἀνάμνησιν ὧν ἔσχεν ἐξ αὐτοῦ ἱερῶν συνθημάτων , καὶ φωνὴν ἀφήσει εὐγνώμονα , μνήμην ἑαυτῇ ἐνθεμένη τῶν τοῦ γεννήσαντος αὐτὴν πατρὸς συμβόλων .",
        "Label": "BAD."
    },
    {
        "Single Index": 200,
        "Text": "τέχνη οὖσα τεχνίτου · δόξα δὲ ἡ τῶν ἀθρόως νοηθέντων τοιῶσδε ἢ τοιῶσδε ἔχουσα ὑπόληψις , καλῶς μὲν εἰ καλῶς νοοῦνται , κακῶς δὲ εἰ τοὔμπαλιν . αἴσθησις δέ ἐστιν ἡ μετὰ τὴν κρίσιν τῶν νοημάτων ἀκριβὴς διάγνωσις ὡς ἂν τύχῃ ὄντα τὰ νοήματα , εἴτε καλῶς εἴτε καὶ ἄλλως ἔχοντα · φαντασία δὲ ἡ τοῦ φανέντος νοήματος ἔνδειξις . οὐ πάντως δὲ τὸ φαινόμενον καὶ ἀληθές · ἀκρίτως γὰρ ἔστιν ὅτε παραπέμπεται τῇ διανοίᾳ τὸ ἀληθὲς ὡς ψευδὲς καὶ τὸ ψεῦδος ὡς ἀληθὲς παραδεχομένῃ δι´ ἔλλειψιν διακρίσεως . αὗται δὲ αἱ διαιρέσεις δυνάμεις εἰσὶ τοῦ νοὸς ἃς κατὰ τὸ αὐτοῦ μέτρον προβάλλεται . Τοῦ αὐτοῦ ἐξήγησις τῆς ἐν τῷ Τιμαίῳ τοῦ Πλάτωνος μαθηματικῆς περὶ . ψυχῆς ὑπάρξεως ἢ γεννήσεως . Ἐκ μέρους ἠρώτηκάς με τὸ Πλατωνικὸν περὶ τῆς ψυχῆς διάγραμμα , περὶ οὗ δέῃ μαθεῖν τὴν κεκρυμμένην τοῦ φιλοσόφου διάνοιαν . δεῖ δὲ πρῶτον πᾶσαν ἐρεῖν τὴν μαθηματικὴν τοῦ λόγου περιοχήν , εἶθ´ οὕτως σοι τῶν εἰρημένων τὸν νοῦν ἐξηγήσασθαι . λέγει γοῦν περὶ τοῦ δημιουργοῦ ὁ Πλάτων οὑτωσί · ‘ μίαν ἀφεῖλεν ἀπὸ παντὸς μοῖραν , μετὰ δὲ ταύτην ἀφῄρει διπλασίαν ταύτης , τὴν δὲ αὖ τρίτην ἡμιολίαν μὲν τῆς δευτέρας , τριπλασίαν δὲ τῆς πρώτης , τετάρτην δὲ τῆς δευτέρας διπλῆν , πέμπτην δὲ τριπλῆν τῆς τρίτης , τὴν δὲ ἕκτην τῆς πρώτης ὀκταπλασίαν , ἑβδόμην δ´ ἑπτακαιεικοσαπλασίαν τῆς πρώτης . μετὰ δὲ ταῦτα συνεπλήρου τά τε διπλάσια καὶ τριπλάσια διαστήματα , μοίρας ἔτι ἐκεῖθεν ἀποτέμνων καὶ τιθεὶς εἰς τὸ μεταξὺ τούτων , ὥστε ἐν ἑκάστῳ διαστήματι δύο εἶναι μεσότητας , τὴν μὲν ταὐτῷ μέρει τῶν ἄκρων αὐτῶν ὑπερέχουσαν καὶ ὑπερεχομένην , τὴν δὲ ἴσῳ μὲν κατ´ ἀριθμὸν ὑπερέχουσαν , ἴσῳ δὲ ὑπερεχομένην . ἡμιολίων δὲ διαστάσεων καὶ ἐπιτρίτων καὶ ἐπογδόων γενομένων ἐκ τούτων τῶν δεσμῶν ἐν ταῖς πρόσθεν διαστάσεσι , τῷ τοῦ ἐπογδόου διαστήματι τὰ ἐπίτριτα πάντα συνεπληροῦτο , λείπων αὐτῶν ἑκάστου μό . ριον , τῆς δὲ τοῦ μορίου ταύτης διαστάσεως λειφθείσης ἀριθμοῦ πρὸς ἀριθμὸν ἐχούσης τοὺς ὅρους ἓξ καὶ πεντήκοντα καὶ διακοσίων πρὸς τρία καὶ τετταράκοντα καὶ διακόσια . καὶ δὴ τὸ μιχθὲν ἐξ οὗ ταῦτα κατέτεμνεν οὕτως ἤδη πάντα κατανηλώκει . ’ Ἡ μὲν οὖν τοῦ Πλάτωνος ἐπὶ λέξεων ὑποτύπωσις αὕτη . ἵνα οὖν ἐν τάξει προΐωμεν , λάβωμεν πρῶτον ἐν τοῖς ἀπὸ μονάδος ἀριθμοῖς τοὺς λεγομένους πρώτους ὑπὸ τοῦ Πλάτωνος λόγους .",
        "Label": "BAD."
    },
    {
        "Single Index": 29,
        "Text": "Πολλὰ δύνασθαι φιλίαν πεπίστευκα , καὶ μάλιστα εἰ τύχοι ἐν δραστηρίοις καὶ φρονίμοις ῥιζωθεῖσα ψυχαῖς · ὁποία δὴ καὶ ἡ σὴ πέφυκε συνετωτάτη καὶ ἐν ἀπόροις εὐπορωτάτη . Προοιμιάζομαι δὲ ταῦτα ἀξίωσίν σοι μέλλων προτεῖναι περὶ τοῦ παρόντος Βασιλείου . Ὃς δὴ εὐγενέστατος ὢν ἀνθρώπων , καὶ συνετώτατος , προσθήσω δὲ καὶ ἀνδρειότατος , οὐκ ἀρκοῦσαν ἔχει τὴν χορηγίαν τῶν ἀναγκαίων · εἰ δὲ καὶ ἀρκοῦσαν , ἀλλὰ μόλις καὶ πόνῳ συντόνῳ καὶ καμάτῳ πολλῷ . Ἀλλ´ ἐπιπεφόρτισται αὐτῷ συνωνή , ἣν ἀχθηφορεῖν μὴ δυνάμενος , μικροῦ δεῖν ἄφωνος εἰς γῆν καταπέπτωκεν . Ἡ μὲν οὖν ἀξίωσις , ἐπελαφρῦναι αὐτῷ τὸ ἄχθος τοῦ φορτίου · εἰδὼς δὲ ὅσα μέλλεις ἐρεῖν εὔλογα πρὸς τὴν τῆς ἀξιώσεως παραίτησιν , τοῦτό σοι μόνον προστίθημι , ὅτι πρὸς τὴν σὴν πλατεῖαν φρόνησιν , ἄπορον οὐδὲν οὐδὲ ἀδύνατον . Πλατυνεῖς δὲ αὐτὸν ἔτι καὶ τῷ μέτρῳ τῆς φιλίας ἡμῶν . Κἂν οὕτω ποιήσῃς , εὐτύχησεν ἐν ἀτυχίαις ὁ Μελισσηνός , δεσπότου τυχὼν νικᾷν εἰδότος τὴν τῆς τύχης δυσχέρειαν . Τῷ αὐτῷ Τῷ κριτῇ τῶν Ὀπτιμάτων . Οὐδὲν ὡς ἔοικε , κατὰ τὸν παρόντα χρόνον , τοῦ ἀναισχυντεῖν ἰσχυρότερον · οἱ γὰρ τῆς Ἀλέας ἔποικοι οὔτε ἡμῶν φείδονται , οὔτε σοῦ , οὔτε τοῦ δικαίου , οὔτε τοῦ θεοῦ · ἀλλὰ παντὶ τρόπῳ σπουδάζουσι τοὺς Λυσοκρανίτας ἐξοικίσαι τοῦ ἰδίου χωρίου · καὶ διωκόμενοι γὰρ καὶ τυπτόμενοι , καὶ καταδικαζόμενοι , οὐ παύονται τοῦ ἐγκαλεῖν . Ὅμως καὶ αὖθις ἐκρίθη παρὰ τοῦ δικαιοτάτου βασιλέως ἡμῶν , καὶ ἐκράτησε τὸ δόξαν ἐμοὶ καὶ ἀποφανθέν . Εἰ μὲν οὖν στέρξουσι τὴν καταδίκην κἂν νῦν οἱ Λυσοκρανῖται , ἔσται τὰ κεκριμένα κύρια · εἰ δ´ οὖν , αὖθις φλυαρείτωσαν . Τῆς σῆς δέ ἐστι καὶ φρονήσεως καὶ δυνάμεως καταναγκᾶσαι τούτους στοιχῆσαι τῷ δικαίῳ καὶ ἄκοντας . Κριτὴς τοῦ Ὀψικίου . Τῷ κριτῇ τοῦ Ὀψικίου . Ἐλαφρὸν πρᾶγμα δι´ ἐμοῦ αἰτεῖταί σε ὁ τοῦ Μελίου βεστάρχης , μὴ ἐνοχληθῆναι αὐτόθι τὴν μονὴν αὐτοῦ ἕνεκεν τοῦ ὀφείλοντος ἀπαιτηθῆναι μονοπροσώπου . Αὐτὸς ἐνταῦθα τοῦτο ἀποδώσειν κατεπαγγέλλεται · καὶ οὐ ψεύσεται ὁ ἄνθρωπος . Ἐγὼ δὲ τούτῳ ἐπέσκηψα , καὶ γραφὴν πρὸς σὲ ποιήσασθαι περὶ τῆς τοιαύτης ἐπαγγελίας καὶ ἐπιδόσεως , καὶ ὑπογράψαι ταύτην δι´ οἰκείας χειρός , ἵνα ἔχοις τὸ ἀναμφίβολον .",
        "Label": "BAD."
    },
    {
        "Single Index": 342,
        "Text": "Καὶ ὁ μὲν τῆς εὐθύτητος εἴχετο καὶ ὑπὲρ τοῦ λυσιτελοῦντος πᾶσι διηγωνίζετο , ὁ δὲ ὑπώπτευε τὸ ἀνένδοτον καὶ ἐδεδίει περὶ τῶν καθ´ ἑαυτὸν πραγμάτων , ὁρῶν ὅτι καὶ τὸ πλῆθος ἐκείνῳ ταχὺ συρρέουσι καὶ τοῖς ἐκείνου ἄγοιντο νεύμασιν . Εἰ μὲν οὖν προβούλευμα πόρρωθεν ἐν τῇ οἰκείᾳ ψυχῇ κατέστησε καὶ ἀφανῶς τοῖς κατ´ ἐκείνου ἐνθυμίοις ἐχρήσατο , οὐκ ἔχω λέγειν . Οὐ γὰρ κατείληφα τοῦτο συγγινόμενος ἐκείνῳ καὶ τὰ ἀπόρρητα πιστευόμενος . Ἀθρόον δὲ πάντας λαθών , ἀναρρήγνυται καὶ τὰ φρικωδέστατα ἐκεῖνα τολμᾷ . Ἴστε τὴν πολιορκίαν ἐκείνην , τὸν συγκλεισμόν , τὴν ἄδικον ἀπαγωγήν , τὴν αἰσχύνην , τὴν αἰτίαν , ὡς ἂν ἔξω γενέσθαι βελῶν ἑαυτὸν τῷ κινδύνῳ ἐπέδωκεν , ὥσπερ ὁ ἐμὸς Ἰησοῦς , οὐ πλήθει πλῆθος ἀντιτάξας ἐλάττονι μεῖζον , τῷ ἐκ τῶν βασιλείων τὸ ἀπὸ τῆς πόλεως , οὐκ ἀπωσάμενος τὴν λέσχην , οὐκ ἐπιτιμήσας τοῖς ἄγειν κεκελευσμένοις , ἀλλὰ πανηγυρίζει τὴν ἀτιμίαν καὶ τῷ μαρτυρίῳ ἐγκαλλωπίζεται , καὶ ἵνα μηδὲν τῶν ἀπευκταιοτάτων συμβαίη τινί , αὐτὸς πρῶτος ὑφίσταται περὶ τῶν ὅλων τὸν κίνδυνον . Εἶδον ἐγὼ τηνικαῦτα τὸν ἄνδρα καὶ ἰδὼν ἐδάκρυσα μέν , πῶς γὰρ οὔ ; Τὸ γὰρ θέαμα καὶ λίθους εἰς πηγὰς δακρύων ἐρρήγνυεν . Ἄνθρωπος εἰς οὐρανὸν ταῖς ἀρεταῖς ἀναβεβηκὼς καὶ θεοὺς τοὺς αὐτῷ τελουμένους ποιῶν , θεοειδὴς τὴν ψυχήν , τὴν γνώμην οἷος οὐκ ἄλλος , πρὸς πάντας ἅπασιν ἀπαράμιλλος , χρίων βασιλέας καὶ ἱερέας οὐ διὰ τοῦ κέρατος , ἀλλὰ διὰ τῆς ἐκείνου ὑψηλοτέρας πηγῆς , εἶτα δὴ ἀτίμως ἀγόμενος καὶ τῷ βουλομένῳ περισυρόμενος καὶ εἰς γέλωτα καὶ ὕβριν ἐκκείμενος . Ἐδάκρυσα μὲν οὖν ἐκ μέσης ψυχῆς οὕτως ἰδών , ἐθαύμασα δὲ αὖθις ὁρῶν γενναῖον καὶ ἀκατάπληκτον καὶ τοῖς σπαράττουσιν ἄτμητον . Οὐδὲ γὰρ τὸ βραχύτατον διαταραχθείς , ἀλλ´ αὐτίκα συλλέξας τοὺς λογισμοὺς καὶ γνούς , ὡς δεῖ , κοινωνὸν Θεοῦ καὶ τῶν θείων γενόμενον καὶ τοῦ αὐτοῦ τῷ Λόγῳ μετασχόντα βαπτίσματος , πιεῖν καὶ τὸ ποτήριον , τοὺς ἀκουσίους φημὶ πειρασμούς , οὐκ ἐδυσφόρει πρὸς τοὺς ἀπάγοντας , οὐδὲ πρὸς τὴν ὕβριν ἀπεδυσπέτει , οὐδὲ ἐδυσχέραινε τὴν τῆς ἀτιμίας ὑπερβολήν , ἀλλὰ μικροῦ δεῖν καὶ κατὰ θαλάσσης ὠσθεὶς ἐπὶ κεφαλήν , οὐκ ἐφοβήθη τὰ κύματα . Ἤλπιζε γὰρ αὐτίκα κῆτος αὐτῷ ἀπαντήσεσθαι καὶ ποθήσεσθαι μέν , οὐκ ἀναλωθήσεσθαι δέ , ἀλλὰ τῇ χέρσῳ ὡς κατεπόθη ἀποδοθήσεσθαι .",
        "Label": "BAD."
    },
    {
        "Single Index": 187,
        "Text": "Ἀρχὴ πράξεως νοῦς ὁ ἡμέτερος . ἐφ´ ἡμῖν αἱ κατὰ τέχνην ἐνέργειαι , ἡ ἀρετὴ καὶ πᾶσα πρᾶξις ψυχικὴ καὶ λογική . ὄντος τοῦ ἐφ´ ἡμῖν καὶ τῆς προνοίας , ἀνάγκη κατ´ ἄμφω τὰ γινόμενα γίνεσθαι . οἱ πολλοὶ τὴν δυσκρα . σίαν αἰτίαν τῶν παθῶν προβαλλόμενοι ἀνάγκῃ φασὶ γίνεσθαι τὴν κακίαν καὶ τὴν ἀρετήν . Μία δύναμις τοῦ ψεύδεσθαι καὶ ἀληθεύειν , σωφρονεῖν καὶ ἀκολασταίνειν . οὐ μὴν καὶ ἡ αὐτὴ ἕξις τῶν ἀντικειμένων , οἷον τοῦ ἀκολασταίνειν καὶ σωφρονεῖν , ἀλλὰ τῶν ἐναντίων αἱ ἐναντίαι . ἡ δύναμις φυσική ἐστιν , ἡ δὲ ἕξις ἐπείσακτος καὶ διδακτή . Πρόνοιά ἐστιν ἡ ἐκ θεοῦ εἰς τὰ ὄντα γινομένη ἐπιμέλεια . Ἐπίκουρός φησι · ‘ τὸ μακάριον καὶ ἄφθαρτον οὔτ´ αὐτὸ πράγματα ἔχει οὔτ´ ἄλλῳ παρέχει ’ . πολλὰ τῶν κατὰ πρόνοιαν οὐκ ἔστι φύσεως ἔργα · μέρος γὰρ προνοίας ἡ φύσις . διὰ τρεῖς αἰτίας οὐκ ἂν εἴη πρόνοια · ἢ ἐν τῷ μὴ γινώσκειν τὸν θεὸν τί τὸ καλόν , ἢ τῷ μὴ βούλεσθαι , ἢ τῷ μὴ δύνασθαι . καὶ τὰ τρία ἄτοπα . φασίν ‘ οὐ βούλεται , οὐ διὰ ῥαθυμίαν , ἀλλὰ δι´ ἕτερον καὶ δεύτερον τρόπον , διὰ τὸ ἀπρεπές ’ . εἰ οὐ δύναται προνοεῖν , ἢ διὰ τὸ αὐτὸν μὴ πεφυκέναι ἢ διὰ τὸ μὴ τὰ καθέκαστα προνοίας εἶναι δεκτικά . καὶ ἀμφότερα δὲ ἄτοπα . ὅπερ ὁ τεχνίτης πρὸς τὸ τεχνηθέν , οἰκοδόμος πρὸς οἰκίαν καὶ πρὸς τὸ γεννηθὲν ὁ πατήρ . Συλλογαὶ διάφοροι καὶ ποικίλαι . Τῶν ψυχικῶν δυνάμεων αἱ μὲν λογικαί , αἱ δὲ ἄλογοι · τῶν λογικῶν αἱ μὲν ζωτικαὶ καὶ ὀρεκτικαί , αἱ δὲ γνωστικαί · ὁμοίως καὶ αἱ ἄλογοι . πάλιν αἱ λογικαὶ καὶ γνωστικαὶ διαιροῦνται εἰς δόξαν , διάνοιαν , νοῦν . ἡ οὖν δόξα καταγίνεται περὶ τὸ καθόλου αἰσθητόν , ὅτι πᾶς ἄνθρωπος δίπους , καὶ τῶν διανοητικῶν ἄνευ λόγου τὰ συμπεράσματα , οἷον ἡ ψυχὴ ἀθάνατος · τὸ διατί δὲ οὐκ οἶδε · διανοίας γὰρ τοῦτο . κατὰ Πλάτωνα δόξα διανοίας ἀποτελεύτησις . ἡ γὰρ διάνοια μεταβαίνει διὰ προτάσεως εἰς συμπέρασμα , ὃ οἶδεν ἡ δόξα μόνον . ὁ δὲ νοῦς ἐπέκεινα τῶν κατὰ ἀπόδειξιν . οἶδε . γίνεται δὲ τοῦτο τοῖς εἰς ἄκρον καθάρσεως καὶ ἐπιστήμης γεγονόσι . νοῦς ἐστὶ ἕξις τῆς ψυχῆς τελειοτάτη . ὁ νοῦς καταγίνεται περὶ τὰ νοητά , διάνοια περὶ τὰ διανοητά , δόξα περὶ τὰ δοξαστά . Πλωτῖνος · ‘ ἀγέσθωσαν οἱ νέοι διὰ τῶν μαθημάτων πρὸς συνεθισμὸν τῆς ἀιδίου φύσεως .",
        "Label": "BAD."
    },
    {
        "Single Index": 216,
        "Text": ") σχῆμα πόλεως ἑαλωκυίας τῷ τοῦ ἀνθρώπου οἰκήματι περιτέθεικας . Εἴ τις οὖν σοι φροντὶς κατηφείας ἀπαλλᾶξαι ψυχὰς οὐκ ὀλίγας , ἀπειρηκυίας τῷ πάθει , καὶ κλαυθμὸν σβέσαι βρεφῶν φαρμάκῳ σοφῷ , καὶ γυναικῶν στῆσαι θρῆνον , καὶ τοῦτον αὐτὸν ἀπολωλότα ἀνασώσασθαι , καὶ τὸν θεὸν ἀγαθῦναι , καὶ ἡμᾶς θεραπεῦσαι , οὕτω γενοῦ τῷ ἀνθρώπῳ , καθάπερ πολλάκις τὸν θεὸν ηὔξω γενέσθαι σοι ἐπὶ τῆς κρίσεως . Διδάχθητι δὲ παρ´ ἡμῶν τἀληθές : ὡς τὰ πλείω ὧν ἔχων ἐξῆλθεν , ἀφ´ ἡμῶν εἴληφεν . Οὕτως οὖν ἡμῖν αὐτὸν ἀποκατάστησον , ὡς αὐτίκα δώσοντά μοι τὸ δάνειον . Τῷ πραίτορι Θρᾳκησίων τῷ Ξηρῷ . Βούλομαι μέν , μεγαλοπρεπέστατε πρόεδρε καὶ ἀδελφὲ περιπόθητε , πολλάκις σοι πέμπειν ἐπιστολάς , ἀλλ´ ἐπειδὴ μὴ αὔταρκες ἔχω τὸ ἐν τῇ ψυχῇ τεχνικὸν κάλλος ὥστε πάσαις αὐτὸ ἐπικεραννύειν , ἐπέχω τὴν ὁρμὴν αἰσχυνόμενος , ὥστε μὴ τὰς μὲν ἡδίους φανῆναί σοι , τὰς δὲ ἀκαλλεῖς τε καὶ ἀτερπεῖς . Ἔστι δὲ τοῦτο πάθημα παρὰ ταῖς γεννώσαις φύσεσιν ἀντιθέτως ἀποτίκτειν τὰ ἔκγονα · οὐ γὰρ ἐν τῷ τοῦ Διὸς ἐδάφει μόνον δοιοὶ κατακείαται πίθοι , καὶ τοῦ μὲν προχεῖται τὰ κρείττω , τοῦ δὲ ἀπορρεῖ τὰ χείρω , ἀλλὰ καὶ ἐν φύσει καὶ ἐν ψυχῇ ( ὀκνῶ γὰρ εἰπεῖν ἐν τῷ νῷ ) , ἡ διττὴ αὕτη μερὶς ἐγκαταμέμικται καὶ διῄρηται . Καὶ ἀπὸ τῆς αὐτῆς νηδύος τὸ μέν τι τῶν βρεφῶν μετὰ τοῦ φυσικοῦ κάλλους ἐξέθορε , τὸ δὲ ἐξεκυλίσθη αἴσχους ἀνάμεστον · καὶ τὸ μὲν αὐτοῖν εὐφυές τε καὶ γόνιμον γέγονε , τὸ δὲ λήθης γέμον εὐθὺς καὶ ἀμβλότητος . Καὶ γραφικὴ δὲ χεὶρ δύο πρὸς ἀρχετυπίαν εἰκόνας διαμορφοῦσα , τὴν μὲν πρὸς τὸ παράδειγμα ἀπεικόνισε , τῇ δὲ ἀνόμοιον μετέβαλε τὴν μορφήν . Οὕτω καὶ ψυχή , καὶ φύσις , καὶ σῶμα οὐ πρὸς πᾶσαν ἐπίσης ἰδέαν ἀρκοῦσιν . Ἀλλὰ σὺ φορολογεῖς ἀτεχνῶς τὰ ἡμέτερα , τὴν αὐτὴν ἐφ´ ἑκάστῳ διερευνώμενος ποιότητα καὶ ποσότητα . Κἂν κίβδηλόν τι δόξῃ , εὐθὺς ἀντικαταλλάττῃ · κἂν ἐλάττονος ῥοπῆς , οὐ προσδέχῃ , ἀλλὰ ζητεῖς τὸ τοῖς προτέροις ἰσοβαρές .",
        "Label": "BAD."
    },
    {
        "Single Index": 334,
        "Text": "Τοῦ αὐτοῦ Ἑρμηνεία περὶ τῶν εἰκοσιτεσσάρων στοιχείων συγγραφεῖσα καὶ ἐκτεθεῖσα πρὸς τὸν βεστάρχην κῦριν Ἰωάννην τὸν λιβελλίσιον , ὃς . καὶ τὴν περὶ τούτου ἐρώτησιν πρὸς αὐτὸν ἐποιήσατο . Οὐ μετρίαν σοι χάριν ἀποτιννύς , φίλτατέ μοι πάντων ἀνδρῶν λιβελλίσιε , ὧν προὔλαβες ἡμῖν εὐνοῶν καὶ γνησίως διατιθέμενος , τὴν περὶ τῶν εἰκοσιτεσσάρων λεγομένων στοιχείων ἐπραγματευσάμην σοι διασάφησιν . καὶ οὐκ ἀγνοῶ ὡς ἅπαντες οἱ ἀντιδιδόντες τισὶν ὧν εὖ παρ´ ἐκείνων πεπόνθασιν ἐλαττοῦν τῷ λόγῳ σπεύδουσι τὴν ἀντίδοσιν , εἰ καὶ μὴ πρὸς τὰ προλαβόντα διὰ τὸ ὑπερέχον τοῦ λόγου ἀντισυγκρίνοιντο . ἀλλ´ ἐκεῖνοι μὲν σοφιζόμενοι τάχα καταχαρίζονται οἷς προσίασι καὶ ἀσύμφωνα φωνοῦσι τοῖς πράγμασι , σοφισταὶ τὸ ὅλον τυγχάνοντες καὶ τὴν γλῶτταν πρὸς πάντα λόγον πρόχειρον ἔχοντες . ἐγὼ δὲ φιλόσοφος ὢν οὐκ ἂν ἑκὼν εἶναι αἰσχύναιμι τὴν ἐπιστήμην ψευδόμενος , οὐδὲ τῷ δοκεῖν μετριάζειν ἁλώσομαι ψευδολογίας ἐγκλήματι . ὅθεν καὶ πάλιν τὸν αὐτὸν ἐρῶ λόγον , ὅτι σοι τῶν πρός με χαρίτων ἀπομνημονεύων γενναιοτέραν τὴν ἀμοιβὴν ἀποδίδωμι καινόν τινά σοι πόνον διαπραγματευόμενος καὶ ᾧ μηδεὶς ἐπικεχείρηκεν ἕτερος · οὐδεὶς γὰρ οὐδὲ τῶν πάνυ φιλοσοφησάντων , ὅσα γε ἐμὲ εἰδέναι , εἰς τὴν περὶ τούτων καθῆκεν ἑαυτὸν θήραν τῆς ἐγκεκρυμμένης ἀπορρήτων γνώσεως . ἀλλ´ Ἀφρικανὸς μὲν ὁ τῶν ἐν τῇ φύσει δυνάμεων ἀρρήτων ἐξηγητὴς ἀδολεσχίαν τινὰ μαθηματικὴν περὶ τοῦ ἀριθμοῦ τούτων καὶ ταύτην βραχυτάτην καταβαλόμενος , τήν τε ἑξάδα καὶ τὴν τετράδα ἀποσεμνύνας καὶ πρὸς ἄλληλα ταῦτα πολυπλασιάσας μέγα τι ἐφευρηκέναι βρενθύεται καὶ τὴν τῶν πάντων διαφυγὸν εὕρεσιν καὶ κατάληψιν , εἶτα συνθεὶς ὅθεν ἕκαστον τούτων αὐτῶν τῶν στοιχείων συντέθειται , ὅτι εἰς τὴν πρώτην μυριάδα τὸ πᾶν ἐφεῦρε συμπεραινόμενον , ἑαυτὸν ἄγαταί τε καὶ τέθηπεν , ὥσπερ εἰ καὶ τῷ δακτύλῳ τὴν γῆν μετεκίνησεν , ἐπαγγελλόμενος δὲ καὶ τὸ ἐντεῦθεν μηνύσειν ἄρρητόν τε καὶ ἀκατονόμαστον , ἥρωα δὲ ἢ θεὸν τὸν μεμαθηκότα ποιῆσαι δυνάμενον , οὔτ´ αὐτὸς ὁ πρώτως ἐξευρὼν τοιοῦτος ἡμῖν ἀναπέφανται οὔθ´ ὅπερ ἐπηγγείλατο ἀπέδωκεν ἐν τοῖς ἐφεξῆς , ἀλλὰ μέχρι τοῦ κόμπου ἐπαύσατο προελθών , καταφυγὴν ἄρρητον τῶν ἀδήλων τὰς στήλας ἐφευρηκώς . Πρόκλος δὲ ὁ μέχρι καὶ τῶν ἀπορρήτων τῇ φύσει ἑαυτὸν καθιεὶς δυνάμεις μέν τινας ἀπὸ τούτων ἐν τοῖς περὶ μαγειῶν λόγοι ἀπηκριβώσατο , ἐν οἷς τὰ μὲν ἐλευθέρᾳ τῇ γλώττῃ ἀφίησι , τὰ δὲ πιέζει τοῖς πνεύμασι καὶ τοιαύτην τινὰ περὶ αὐτῶν τερατολογίαν διέξεισιν .",
        "Label": "BAD."
    },
    {
        "Single Index": 147,
        "Text": "Ἐπὶ δὲ τὴν ἀπὸ τῶν τροπαίων εὔκλειαν τρέψας τὸν νοῦν , κατά τε τῶν πρὸς τὴν ἑῴαν βαρβάρων καὶ τῶν πρὸς τὴν ἑσπέραν ἡτοίμαζεν ἑαυτόν · ἀλλὰ καὶ τοὺς μὲν πρὸς τὴν ἑσπέραν οὐδὲν ἐδόκει αὐτῷ μέγα , εἰ καὶ ῥᾳδίως καταγωνίσαιτο · εἰ δ´ ἐπὶ τοὺς πρὸς ἀνίσχοντα τρέψοιτο ἥλιον , σεμνῶς τε ἕξειν ἐντεῦθεν ἐδόκει καὶ ὑπερόγκως τοῖς τῆς βασιλείας χρήσασθαι πράγμασιν . Διὰ ταῦτα καὶ μὴ οὖσαν πλασάμενος πολέμου πρόφασιν κατὰ τῶν πρὸς τῇ Κοίλῃ Συρίᾳ κατοικησάντων Σαρακηνῶν , ὧν οἷά τις μητρόπολις Χάλεπ ( οὕτω ἐγχωρίῳ γλώττῃ καλούμενον ) , πᾶσαν ἐπ´ ἐκείνους συνήθροιζε καὶ συνέταττε στρατιὰν , ἀριθμῷ τε πλείους τὰς τάξεις ποιῶν καὶ ἑτέρας ἐπινοούμενος , ξενικάς τε συγκροτῶν δυνάμεις καὶ νέαν ἐγκαταλέγων πληθὺν , ὡς αὐτοβοεὶ αἱρήσων τὸ βάρβαρον · ᾤετο γὰρ , ὡς εἰ πλείω τοῦ ὡρισμένου τοῦ στρατοπέδου τὸν ἀριθμὸν ποιήσειε , μᾶλλον δὲ εἰ πολλαπλασιάσειε τὸ Ῥωμαϊκὸν σύνταγμα , μηδενὶ ἂν φορητὸς γενέσθαι , τοσούτῳ ἐπιὼν πλήθει ἰδίῳ τε καὶ συμμαχικῷ . Ἀλλὰ καὶ τῶν τὰ πρῶτα τοῦ στρατοῦ λαχόντων ἀποτρεπομένων αὐτῷ τὴν ἐπὶ τοὺς βαρβάρους ἐπέλευσιν καὶ πολλὰ περὶ τούτων καταδειμαινόντων , ὁ δὲ καὶ τοὺς στεφάνους οἷς τὴν κεφαλὴν ταινιώσαιτο ἐπὶ τῇ τῶν τροπαίων ἀναρρήσει πολυτελῶς κατεσκεύαζεν .",
        "Label": "BAD."
    },
    {
        "Single Index": 68,
        "Text": "καὶ τοῦ πεζοῦ τὸ μὲν ψιλὸν ἐτίθετο λίθοις βάλλον καὶ τοξεύμασι , τῷ δὲ θώρακα καὶ κνημῖδας ἐνήρμοζε , τῷ δὲ κοῦφα ἐδίδου πελτάρια · ὣς δὲ καὶ τοῦ ἱππικοῦ τὸ μὲν ἀγχέμαχον ἦν ξίφεσι μᾶλλον ἢ δόρασιν ἢ ταῖς ἐκείνου σαρίσσαις ( ἡ δὲ σάρισσα Μακεδονικὸν ὅπλον ἐκτεταμένον ἔχον τὸν στύρακα καὶ πρόμηκες τὸ σιδήριον ) , τὸ δὲ ἠκόντιζεν ἢ ἐτόξευε πόρρωθεν · ἐτόξευε δὲ οὐ κατὰ τὸν Ὁμήρου τοξότην προσάγον τῷ μαζῷ τὴν νευράν , ἀλλὰ κατὰ τὸ μέτωπον ἕλκον πρὸς αὐτὸ τὸ δεξιὸν οὖς , οὐδ´ ὡς ὁ Τεῦκρος ὑπὸ τὴν τοῦ Αἴαντος ἀσπίδα κρυπτόμενος , ἀλλὰ καὶ διῶκον καὶ φεῦγον καὶ βεβηκός . καὶ τί δ´ ἂν τὰ πλείω λέγοιμι ὧν Ἀριστοτέλης μὲν ἐπενόησεν , ἐνεργὰ δὲ δέδειχεν ὁ Ἀλέξανδρος ; Ἀλλ´ ἡμῖν ὁ λόγος εἰς τὴν οἰκείαν ἀνίτω ἀρχήν , ὅτι τοῖς ἄνω χρόνοις τὰ πράγματα λόγος ἐκόσμει καὶ σπουδάζουσα περὶ ταῦτα , ἢ παρὰ τούτων σπουδαζομένη , φιλοσοφία · ἔδει γάρ που λόγου τοῖς καθέκαστον βίοις . διὰ τοῦτο , ὅποι τύχοι συγκεραννύμενος , τάξιν ἐτίθει καὶ κόσμον ἐποίει , καὶ πάντα μετεῖχε νοῦ τε καὶ χάριτος . νῦν δὲ ἡ τάξις ἀντέστραπται καὶ τὸ μὲν ἄνω κάτω δοκεῖ , τὸ δὲ κάτω ἄνω τοῖς πολλοῖς ὑποπτεύεται . διὰ τοῦτο φιλοσοφίαν μὲν ἄνω που τῶν οὐρανίων νώτων προκαθημένην καὶ πάντα κοσμοῦσαν καὶ περιέπουσαν μετὰ τῶν ἐσχάτων οἱ πολλοὶ τῆς ὕλης ἀπορριπτοῦσιν , αὐτὰ δὲ τῆς ὕλης τὰ παίγνια , οἷς δὴ κακοδαίμονες ὑπόκεινται ἄνθρωποι , μᾶλλον δὲ ἀνθρώπι´ ἄττα πονηρὰ καὶ ἀνόητα , τῷ αἰθέρι ἐπελαφρίζουσι . κἂν μέν τις πρὸς αὐτὰ παραγίνηται ἢ καὶ τυγχάνῃ παραγενόμενος ἢ καὶ τοῦ παντὸς τύχῃ παραγεγονώς , ὄλβιόν τε τὸν ἄνδρα καλοῦσι καὶ τοῦ μακαρίζειν ἀφέμενοι ἐπαινοῦσι ( τοῦ γὰρ μακαρισμοῦ ταῖς τύχαις προσαρμοζομένου ὁ ἔπαινος ταῖς ἀρεταῖς συνῳκείωται ) περιέπουσί τε τοῦτον καὶ δορυφοροῦσιν ὥσπερ τοὺς πάλαι Ῥωμαίων ὑπάτους δωδεκαπελέκεις καὶ ἑξαπελέκεις σωματοφύλακες · ἢν δέ τις ἐπὶ φιλοσοφίαν ὁρμήσειε , τοῦτον εὐθὺς οἰωνίζονται · κἄν τις πρῶτον ἴδοι παρανατειλάσης ἡμέρας , καθαρσίων εὐθὺς δεῖται καὶ καθαγνίζεται , ὥσπερ οἱ τοὺς ἵππους ζευγνύντες , ἢν τριβωνοφόρον ἄνδρα θεάσωνται . τοῦτο δὲ τί ἐστιν ἄλλο ἢ ναυτιᾶν , μᾶλλον δὲ μελαγχολᾶν ἄντικρυς ; ὥσπερ γὰρ ἐκείνοις ἐναλλὰξ ὁρῶνται τὰ χρώματα , οὕτω δὴ καὶ τούτοις ἑτεροίως τὰ πράγματα .",
        "Label": "BAD."
    },
    {
        "Single Index": 175,
        "Text": "Ἢ τὸ δοκοῦν λέγει · οὐ γὰρ οἱ τόποι ἑλκυστικοί , ἀλλὰ τὰ στοιχεῖα ἕλκονται φυσικῶς ἀφ´ ἑαυτῶν πρὸς αὐτούς , ἐὰν μή τι ἐμποδίσῃ , οἷον τὸ ὕδωρ δυνάμει ἄνω ἢ ὁ ἀήρ · ἐμποδίζει δὲ ταῦτα τὸ ἐν αὐτοῖς ὑγρόν , τούτου δὲ ἐξαιρεθέντος εὐθὺς ἄνω γίνονται , εἰ καὶ μὴ εἰσὶν αὐτοκίνητα . Ἔτι καὶ ἑτέραν πίστιν τίθησι τοῦ εἶναί τι τὸν τόπον , ὅτι καὶ οἱ τὸ κενόν , φησί , φάσκοντες εἶναι ( οὗτος γὰρ οὐ δέχεται τοῦτο ) , συνιστῶσι τὸν τόπον · κενὸν γάρ ἐστι τόπος ἐστερημένος σώματος . Ὅτι μὲν οὖν ἔστι τι ὁ τόπος παρὰ τὰ ἐν αὐτῷ σώματα , καὶ ὅτι πᾶν σῶμα αἰσθητὸν ἐν τόπῳ , δῆλον ἂν εἴη ἐκ τούτων . β . ( Δόξειε δ´ ἂν καὶ Ἡσίοδος ὀρθῶς λέγειν . . . ) . Ἡσίοδος λέγει ἐν τῇ Θεογονία , πρῶτον μὲν χάος γένετ´ , αὐτὰρ ἔπειτα γαῖα εὐρύστερνος . Τοῦτο τοίνυν τὸ χάος εἰς τὸν ζητούμενον τόπον ἐκλαμβάνει ὁ Φιλόσοφος . Δόξειε γοῦν καὶ Ἡσίοδος , φησίν , ὀρθῶς λέγειν , τὸ ἔπος τοῦτο , ὡς δέον πρῶτον ὑπάρξαι τῇ γῇ καὶ τοῖς οὖσι χώραν τινά , διὰ τὸ καὶ αὐτὸν παρηκολουθηκέναι τοῖς πολλοῖς , λέγουσι πάντα εἶναί που καὶ ἐν τόπῳ . Εἰ δ´ ἔστι τοιοῦτον ὁ τόπος , θαυμαστή τις δόξει ἡ φύσις αὐτοῦ καὶ ἡ δύναμις καὶ προτέρα πάντων · οὗ γὰρ ἄνευ ἄλλο οὐ δύναται εἶναι , καὶ ὃ χωρὶς τῶν ἄλλων δύναται εἶναι , τοῦτο φύσει πρῶτον καὶ θαυμαστόν · οὐ γὰρ ἀπόλλυται ὁ τόπος τῶν ἐν αὐτῷ φθειρομένων . Καὶ δῆλον ἐκ τῆς μεταστάσεως τῶν ἐμβαλλομένων , ὅτι τούτου σωζομένου τοῦ αὐτοῦ ἐκεῖνα ἀλλάσσονται . Ἐπεὶ τοίνυν ἐκ πολλῶν ἀπεδείχθη ὅτι ἐστίν , ἔχει , φησίν , ἀπορίαν εἰ ἔστι , τί ἐστι · πότερον ὄγκος τις σωματικὸς καὶ οὐσία ὑποκειμένη ἤ τις ἑτέρα φύσις παρὰ τοῦτον δὴ τὸν σωματικὸν ὄγκον . Πρῶτον γὰρ ζητητέον τὸ γένος αὐτοῦ , εἴπερ μέλλοιμεν κατὰ τρόπον ὁρίσασθαι αὐτόν . Καὶ ζητητέον ἐκ τῶν ὑπαρχόντων αὐτῷ τὸν συνήθη τρόπον τῷ φιλοσόφῳ · ἔχει τοιγαροῦν τὰ τοῦ σώματος διαστήματα , ποσὸν γὰρ ὢν ὁ τόπος ἔχει καὶ μῆκος καὶ βάθος καὶ πλάτος καὶ οὐ κατὰ τὴν γραμμὴν ἢ τὴν ἐπιφάνειαν , ἀλλὰ κατὰ τὸ σῶμα · ἐν τούτοις γὰρ ἅπαν σῶμα ὁρίζεται . Ἀλλ´ ἀδύνατον εἶναι σῶμα , αὐτόν , ὡς δόξειεν ἄν τισιν ἐκ τοῦ ἔχειν τὰ τρία διαστήματα , οἷς τὸ σῶμα ὁρίζεται · ἐν ταὐτῷ γὰρ ἂν εἴη δύο σώματα , ὅ τε τόπος καὶ τὸ ἐν ἐκείνῳ · οὐδὲ γὰρ πλέον ἕξει ὁ τόπος τοῦ σώματος .",
        "Label": "BAD."
    },
    {
        "Single Index": 126,
        "Text": "Τὸ δὲ σὸν οὐ πάντῃ λευκόν , ἀλλ´ ἀχλὺν ἕλκον , καὶ ἐπιμεμιγμένον τῷ μέλανι · εἴποι γὰρ ἄν τις ὡς οὐ καταπεφρόνηκας , ἀλλ´ ὅτι ἱμείρῃ τοῦ πλείονος . Μᾶλλον δὲ αὐτὸς καὶ τὴν ὑποψίαν διέλυσας , καὶ τὸν συλλογισμὸν προὔλαβες , αὐτὸ τοῦτο σαυτοῦ κατηγορήσας ὃ ἔδει , εἰ παρ´ ἑτέρου τὴν γραφὴν ἔφυγες , ἐν αἰσχύνῃ τίθεσθαι · οὐ γὰρ ἐκδεδανεισμένον ( ὡς οἶσθα ) ἀπώφληκά σοι ἀργύριον , οὐδ´ ὡς ἐκτετισμένον ( εἰ μὴ τὸ κεχαρισμένον ) , ἀλλὰ πρῶτος καταβαλὼν καὶ προφάσεις εὐγνωμοσύνης ποιούμενος · σὺ δὲ δέον εὐχαριστεῖν , ἀλλοτρίᾳ γνώμῃ τὴν χάριν ἠμείψω . Καὶ εἰ μὲν λόγους διδούς , διπλασίους ἀπῄτουν ὧν δίδωμι , φιλοσόφως ἂν τὴν εἴσπραξιν ἤνεγκα . Ἐπεὶ δὲ χρημάτων ἐστὶν ἡ χάρις μετάδοσις , ὁ τὸ πλέον αἰτῶν , αὐτός τε φιλοχρηματίας ἁλίσκεται ἐγκλήματι , καὶ τὸν διδόντα διερεθίζει πρὸς ἄμυναν . Καὶ τοῦ μὲν λόγου ὡς ἀπὸ πηγῆς ῥέοντος , οὔτε τὸ τριτημόριον δέχῃ τοῦ ῥεύματος , οὔτε τὸ ἥμισυ · ἀλλ´ οὐδὲ πρὸς τὴν πηγὴν παραγίνῃ ποτέ , ὥσπερ οἱ τὰς ἐμπορίας ζητοῦντες ἵνα γνῶσι τὰς ἀπαρχὰς τῆς ὀχετηγίας . Ἀργυρίου δὲ ἀπαριθμουμένου , οὔτε τὸ μέτρον λαβὼν ἀγαπᾷς , ἀλλ´ ὡς τοῦ παντὸς ἀπεστερημένος βοᾷς , οὐ τῷ δεδομένῳ τὴν φιλόσοφον γνώμην ἐπιδεικνύς , ἀλλὰ τῷ λειπομένῳ ( ὡς ἂν αὐτὸς εἴποις ) τὴν φιλόπλουτον φύσιν ἀνακαλύπτων . Καὶ εἰ μὲν τῆς δόσεως ἡ περίοδος τὴν ἀνακύκλησιν εἶχε συνεχῆ τε καὶ ἀδιάκοπον , ἔδει σε δυσχεραίνειν πρὸς τὸ ἐλλελειμμένον τῆς ἀποκαταστάσεως . Ἐπεὶ δὲ τυχαία μᾶλλον ἡ χάρις ἢ περιοδική , διατί μὴ τὸ αὐτόματον ἀγαπᾷς , ἀλλὰ τὴν ἀρχαίαν ζητεῖς φορὰν καὶ ἐγκύκλιον ; Διατί δὲ μὴ τἆλλα προσαπαιτεῖς τῇ ἀρχαιότητι : τὸ φιλόσοφον βῆμα , τοὺς κρατῆρας , τὴν τράπεζαν , τοὺς λόγους , τὴν εὐφημίαν ; Ἓν δὲ τῶν πάντων αἰτεῖς , καὶ οὐδὲ τοῦτο ἁπλοῦν ἀλλὰ ποικίλον , καὶ τὸ ὅλον διπλάσιον , καὶ ταῦτα ὁρῶν ὅτι οἱ ταῖς τῶν λόγων πηγαῖς προσκαθήμενοι , τοῦ μὲν τοιούτου νάματος χανδὸν σπῶσι , τοῦ δ´ ἑτέρου μέτρον ἕκαστος ὡρισμένον λαβὼν ἄπεισιν .",
        "Label": "BAD."
    }
]